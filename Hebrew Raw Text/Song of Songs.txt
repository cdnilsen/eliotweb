<V>1:1</V>
<w>שִׁיר</w>
<w>הַשִּׁירִים</w>
<w>אֲשֶׁר</w>
<w>לִשְׁלֹמֹֽה</w>׃
<V>1:2</V>
<w>יִשָּׁקֵנִי</w>
<w>מִנְּשִׁיקוֹת</w>
<w>פִּיהוּ</w>
<w>כִּֽי־</w>
<w>טוֹבִים</w>
<w>דֹּדֶיךָ</w>
<w>מִיָּֽיִן</w>׃
<V>1:3</V>
<w>לְרֵיחַ</w>
<w>שְׁמָנֶיךָ</w>
<w>טוֹבִים</w>
<w>שֶׁמֶן</w>
<w>תּוּרַק</w>
<w>שְׁמֶךָ</w>
<w>עַל־</w>
<w>כֵּן</w>
<w>עֲלָמוֹת</w>
<w>אֲהֵבֽוּךָ</w>׃
<V>1:4</V>
<w>מָשְׁכֵנִי</w>
<w>אַחֲרֶיךָ</w>
<w>נָּרוּצָה</w>
<w>הֱבִיאַנִי</w>
<w>הַמֶּלֶךְ</w>
<w>חֲדָרָיו</w>
<w>נָגִילָה</w>
<w>וְנִשְׂמְחָה</w>
<w>בָּךְ</w>
<w>נַזְכִּירָה</w>
<w>דֹדֶיךָ</w>
<w>מִיַּיִן</w>
<w>מֵישָׁרִים</w>
<w>אֲהֵבֽוּךָ</w>׃
<s>ס</s>
<V>1:5</V>
<w>שְׁחוֹרָה</w>
<w>אֲנִי</w>
<w>וְֽנָאוָה</w>
<w>בְּנוֹת</w>
<w>יְרוּשָׁלָ͏ִם</w>
<w>כְּאָהֳלֵי</w>
<w>קֵדָר</w>
<w>כִּירִיעוֹת</w>
<w>שְׁלֹמֹֽה</w>׃
<V>1:6</V>
<w>אַל־</w>
<w>תִּרְאוּנִי</w>
<w>שֶׁאֲנִי</w>
<h>שְׁחַרְחֹרֶת</h>
<w>שֶׁשֱּׁזָפַתְנִי</w>
<w>הַשָּׁמֶשׁ</w>
<w>בְּנֵי</w>
<w>אִמִּי</w>
<w>נִֽחֲרוּ־</w>
<w>בִי</w>
<w>שָׂמֻנִי</w>
<w>נֹטֵרָה</w>
<w>אֶת־</w>
<w>הַכְּרָמִים</w>
<w>כַּרְמִי</w>
<w>שֶׁלִּי</w>
<w>לֹא</w>
<w>נָטָֽרְתִּי</w>׃
<V>1:7</V>
<w>הַגִּידָה</w>
<w>לִּי</w>
<w>שֶׁאָהֲבָה</w>
<w>נַפְשִׁי</w>
<w>אֵיכָה</w>
<w>תִרְעֶה</w>
<w>אֵיכָה</w>
<w>תַּרְבִּיץ</w>
<w>בַּֽצָּהֳרָיִם</w>
<w>שַׁלָּמָה</w>
<w>אֶֽהְיֶה</w>
<w>כְּעֹטְיָה</w>
<w>עַל</w>
<w>עֶדְרֵי</w>
<w>חֲבֵרֶֽיךָ</w>׃
<V>1:8</V>
<w>אִם־</w>
<w>לֹא</w>
<w>תֵדְעִי</w>
<w>לָךְ</w>
<w>הַיָּפָה</w>
<w>בַּנָּשִׁים</w>
<w>צְֽאִי־</w>
<w>לָךְ</w>
<w>בְּעִקְבֵי</w>
<w>הַצֹּאן</w>
<w>וּרְעִי</w>
<w>אֶת־</w>
<h>גְּדִיֹּתַיִךְ</h>
<w>עַל</w>
<w>מִשְׁכְּנוֹת</w>
<w>הָרֹעִֽים</w>׃
<s>ס</s>
<V>1:9</V>
<h>לְסֻסָתִי</h>
<w>בְּרִכְבֵי</w>
<w>פַרְעֹה</w>
<w>דִּמִּיתִיךְ</w>
<w>רַעְיָתִֽי</w>׃
<V>1:10</V>
<w>נָאווּ</w>
<w>לְחָיַיִךְ</w>
<w>בַּתֹּרִים</w>
<w>צַוָּארֵךְ</w>
<h>בַּחֲרוּזִֽים</h>׃
<V>1:11</V>
<w>תּוֹרֵי</w>
<w>זָהָב</w>
<w>נַעֲשֶׂה־</w>
<w>לָּךְ</w>
<w>עִם</w>
<h>נְקֻדּוֹת</h>
<w>הַכָּֽסֶף</w>׃
<V>1:12</V>
<w>עַד־</w>
<w>שֶׁהַמֶּלֶךְ</w>
<w>בִּמְסִבּוֹ</w>
<w>נִרְדִּי</w>
<w>נָתַן</w>
<w>רֵיחֽוֹ</w>׃
<V>1:13</V>
<w>צְרוֹר</w>
<w>הַמֹּר׀</w>
<w>דּוֹדִי</w>
<w>לִי</w>
<w>בֵּין</w>
<w>שָׁדַי</w>
<w>יָלִֽין</w>׃
<V>1:14</V>
<w>אֶשְׁכֹּל</w>
<w>הַכֹּפֶר׀</w>
<w>דּוֹדִי</w>
<w>לִי</w>
<w>בְּכַרְמֵי</w>
<w>עֵין</w>
<w>גֶּֽדִי</w>׃
<s>ס</s>
<V>1:15</V>
<w>הִנָּךְ</w>
<w>יָפָה</w>
<w>רַעְיָתִי</w>
<w>הִנָּךְ</w>
<w>יָפָה</w>
<w>עֵינַיִךְ</w>
<w>יוֹנִֽים</w>׃
<V>1:16</V>
<w>הִנְּךָ</w>
<w>יָפֶה</w>
<w>דוֹדִי</w>
<w>אַף</w>
<w>נָעִים</w>
<w>אַף־</w>
<w>עַרְשֵׂנוּ</w>
<w>רַעֲנָנָֽה</w>׃
<V>1:17</V>
<w>קֹרוֹת</w>
<w>בָּתֵּינוּ</w>
<w>אֲרָזִים</w>
<hk>רחיטנו</hk><q>רַהִיטֵנוּ</q>
<h>בְּרוֹתִֽים</h>׃
<V>2:1</V>
<w>אֲנִי</w>
<w>חֲבַצֶּלֶת</w>
<w>הַשָּׁרוֹן</w>
<w>שֽׁוֹשַׁנַּת</w>
<w>הָעֲמָקִֽים</w>׃
<V>2:2</V>
<w>כְּשֽׁוֹשַׁנָּה</w>
<w>בֵּין</w>
<w>הַחוֹחִים</w>
<w>כֵּן</w>
<w>רַעְיָתִי</w>
<w>בֵּין</w>
<w>הַבָּנֽוֹת</w>׃
<V>2:3</V>
<w>כְּתַפּוּחַ</w>
<w>בַּעֲצֵי</w>
<w>הַיַּעַר</w>
<w>כֵּן</w>
<w>דּוֹדִי</w>
<w>בֵּין</w>
<w>הַבָּנִים</w>
<w>בְּצִלּוֹ</w>
<w>חִמַּדְתִּי</w>
<w>וְיָשַׁבְתִּי</w>
<w>וּפִרְיוֹ</w>
<w>מָתוֹק</w>
<w>לְחִכִּֽי</w>׃
<V>2:4</V>
<w>הֱבִיאַנִי</w>
<w>אֶל־</w>
<w>בֵּית</w>
<w>הַיָּיִן</w>
<w>וְדִגְלוֹ</w>
<w>עָלַי</w>
<w>אַהֲבָֽה</w>׃
<V>2:5</V>
<w>סַמְּכוּנִי</w>
<w>בָּֽאֲשִׁישׁוֹת</w>
<w>רַפְּדוּנִי</w>
<w>בַּתַּפּוּחִים</w>
<w>כִּי־</w>
<w>חוֹלַת</w>
<w>אַהֲבָה</w>
<w>אָֽנִי</w>׃
<V>2:6</V>
<w>שְׂמֹאלוֹ</w>
<w>תַּחַת</w>
<w>לְרֹאשִׁי</w>
<w>וִימִינוֹ</w>
<w>תְּחַבְּקֵֽנִי</w>׃
<V>2:7</V>
<w>הִשְׁבַּעְתִּי</w>
<w>אֶתְכֶם</w>
<w>בְּנוֹת</w>
<w>יְרוּשָׁלִַם</w>
<w>בִּצְבָאוֹת</w>
<w>אוֹ</w>
<w>בְּאַיְלוֹת</w>
<w>הַשָּׂדֶה</w>
<w>אִם־</w>
<w>תָּעִירוּ׀</w>
<w>וְֽאִם־</w>
<w>תְּעֽוֹרְרוּ</w>
<w>אֶת־</w>
<w>הָאַהֲבָה</w>
<w>עַד</w>
<w>שֶׁתֶּחְפָּֽץ</w>׃
<s>ס</s>
<V>2:8</V>
<w>קוֹל</w>
<w>דּוֹדִי</w>
<w>הִנֵּה־</w>
<w>זֶה</w>
<w>בָּא</w>
<w>מְדַלֵּג</w>
<w>עַל־</w>
<w>הֶהָרִים</w>
<h>מְקַפֵּץ</h>
<w>עַל־</w>
<w>הַגְּבָעֽוֹת</w>׃
<V>2:9</V>
<w>דּוֹמֶה</w>
<w>דוֹדִי</w>
<w>לִצְבִי</w>
<w>אוֹ</w>
<w>לְעֹפֶר</w>
<w>הָֽאַיָּלִים</w>
<w>הִנֵּה־</w>
<w>זֶה</w>
<w>עוֹמֵד</w>
<w>אַחַר</w>
<h>כָּתְלֵנוּ</h>
<w>מַשְׁגִּיחַ</w>
<w>מִן־</w>
<w>הַֽחֲלֹּנוֹת</w>
<h>מֵצִיץ</h>
<w>מִן־</w>
<h>הֽ͏ַחֲרַכִּֽים</h>׃
<V>2:10</V>
<w>עָנָה</w>
<w>דוֹדִי</w>
<w>וְאָמַר</w>
<w>לִי</w>
<w>קוּמִי</w>
<w>לָךְ</w>
<w>רַעְיָתִי</w>
<w>יָפָתִי</w>
<w>וּלְכִי־</w>
<w>לָֽךְ</w>׃
<V>2:11</V>
<w>כִּֽי־</w>
<w>הִנֵּה</w>
<k>הסתו</k><q>הַסְּתָיו</q>
<w>עָבָר</w>
<w>הַגֶּשֶׁם</w>
<w>חָלַף</w>
<w>הָלַךְ</w>
<w>לֽוֹ</w>׃
<V>2:12</V>
<w>הַנִּצָּנִים</w>
<w>נִרְאוּ</w>
<w>בָאָרֶץ</w>
<w>עֵת</w>
<h>הַזָּמִיר</h>
<w>הִגִּיעַ</w>
<w>וְקוֹל</w>
<w>הַתּוֹר</w>
<w>נִשְׁמַע</w>
<w>בְּאַרְצֵֽנוּ</w>׃
<V>2:13</V>
<w>הַתְּאֵנָה</w>
<h>חָֽנְטָה</h>
<h>פַגֶּיהָ</h>
<w>וְהַגְּפָנִים׀</w>
<w>סְמָדַר</w>
<w>נָתְנוּ</w>
<w>רֵיחַ</w>
<w>קוּמִי</w>
<k>לכי</k><q>לָךְ</q>
<w>רַעְיָתִי</w>
<w>יָפָתִי</w>
<w>וּלְכִי־</w>
<w>לָֽךְ</w>׃
<s>ס</s>
<V>2:14</V>
<w>יוֹנָתִי</w>
<w>בְּחַגְוֵי</w>
<w>הַסֶּלַע</w>
<w>בְּסֵתֶר</w>
<w>הַמַּדְרֵגָה</w>
<w>הַרְאִינִי</w>
<w>אֶת־</w>
<w>מַרְאַיִךְ</w>
<w>הַשְׁמִיעִינִי</w>
<w>אֶת־</w>
<w>קוֹלֵךְ</w>
<w>כִּי־</w>
<w>קוֹלֵךְ</w>
<w>עָרֵב</w>
<w>וּמַרְאֵיךְ</w>
<w>נָאוֶֽה</w>׃
<s>ס</s>
<V>2:15</V>
<w>אֶֽחֱזוּ־</w>
<w>לָנוּ</w>
<w>שֽׁוּעָלִים</w>
<w>שֽׁוּעָלִים</w>
<w>קְטַנִּים</w>
<w>מְחַבְּלִים</w>
<w>כְּרָמִים</w>
<w>וּכְרָמֵינוּ</w>
<w>סְמָדַֽר</w>׃
<V>2:16</V>
<w>דּוֹדִי</w>
<w>לִי</w>
<w>וַאֲנִי</w>
<w>לוֹ</w>
<w>הָרֹעֶה</w>
<w>בַּשּׁוֹשַׁנִּֽים</w>׃
<V>2:17</V>
<w>עַד</w>
<w>שֶׁיָּפוּחַ</w>
<w>הַיּוֹם</w>
<w>וְנָסוּ</w>
<w>הַצְּלָלִים</w>
<w>סֹב</w>
<w>דְּמֵה־</w>
<w>לְךָ</w>
<w>דוֹדִי</w>
<w>לִצְבִי</w>
<w>אוֹ</w>
<w>לְעֹפֶר</w>
<w>הָאַיָּלִים</w>
<w>עַל־</w>
<w>הָרֵי</w>
<h>בָֽתֶר</h>׃
<s>ס</s>
<V>3:1</V>
<w>עַל־</w>
<w>מִשְׁכָּבִי</w>
<w>בַּלֵּילוֹת</w>
<w>בִּקַּשְׁתִּי</w>
<w>אֵת</w>
<w>שֶׁאָהֲבָה</w>
<w>נַפְשִׁי</w>
<w>בִּקַּשְׁתִּיו</w>
<w>וְלֹא</w>
<w>מְצָאתִֽיו</w>׃
<V>3:2</V>
<w>אָקוּמָה</w>
<w>נָּא</w>
<w>וַאֲסוֹבְבָה</w>
<w>בָעִיר</w>
<w>בַּשְּׁוָקִים</w>
<w>וּבָרְחֹבוֹת</w>
<w>אֲבַקְשָׁה</w>
<w>אֵת</w>
<w>שֶׁאָהֲבָה</w>
<w>נַפְשִׁי</w>
<w>בִּקַּשְׁתִּיו</w>
<w>וְלֹא</w>
<w>מְצָאתִֽיו</w>׃
<V>3:3</V>
<w>מְצָאוּנִי</w>
<w>הַשֹּׁמְרִים</w>
<w>הַסֹּבְבִים</w>
<w>בָּעִיר</w>
<w>אֵת</w>
<w>שֶׁאָהֲבָה</w>
<w>נַפְשִׁי</w>
<w>רְאִיתֶֽם</w>׃
<V>3:4</V>
<w>כִּמְעַט</w>
<w>שֶׁעָבַרְתִּי</w>
<w>מֵהֶם</w>
<w>עַד</w>
<w>שֶֽׁמָּצָאתִי</w>
<w>אֵת</w>
<w>שֶׁאָהֲבָה</w>
<w>נַפְשִׁי</w>
<w>אֲחַזְתִּיו</w>
<w>וְלֹא</w>
<w>אַרְפֶּנּוּ</w>
<w>עַד־</w>
<w>שֶׁהֲבֵיאתִיו</w>
<w>אֶל־</w>
<w>בֵּית</w>
<w>אִמִּי</w>
<w>וְאֶל־</w>
<w>חֶדֶר</w>
<w>הוֹרָתִֽי</w>׃
<V>3:5</V>
<w>הִשְׁבַּעְתִּי</w>
<w>אֶתְכֶם</w>
<w>בְּנוֹת</w>
<w>יְרוּשָׁלִַם</w>
<w>בִּצְבָאוֹת</w>
<w>אוֹ</w>
<w>בְּאַיְלוֹת</w>
<w>הַשָּׂדֶה</w>
<w>אִם־</w>
<w>תָּעִירוּ׀</w>
<w>וְֽאִם־</w>
<w>תְּעֽוֹרְרוּ</w>
<w>אֶת־</w>
<w>הָאַהֲבָה</w>
<w>עַד</w>
<w>שֶׁתֶּחְפָּֽץ</w>׃
<s>ס</s>
<V>3:6</V>
<w>מִי</w>
<w>זֹאת</w>
<w>עֹלָה</w>
<w>מִן־</w>
<w>הַמִּדְבָּר</w>
<w>כְּתִֽימֲרוֹת</w>
<w>עָשָׁן</w>
<w>מְקֻטֶּרֶת</w>
<w>מוֹר</w>
<w>וּלְבוֹנָה</w>
<w>מִכֹּל</w>
<h>אַבְקַת</h>
<w>רוֹכֵֽל</w>׃
<V>3:7</V>
<w>הִנֵּה</w>
<w>מִטָּתוֹ</w>
<w>שֶׁלִּשְׁלֹמֹה</w>
<w>שִׁשִּׁים</w>
<w>גִּבֹּרִים</w>
<w>סָבִיב</w>
<w>לָהּ</w>
<w>מִגִּבֹּרֵי</w>
<w>יִשְׂרָאֵֽל</w>׃
<V>3:8</V>
<w>כֻּלָּם</w>
<w>אֲחֻזֵי</w>
<w>חֶרֶב</w>
<w>מְלֻמְּדֵי</w>
<w>מִלְחָמָה</w>
<w>אִישׁ</w>
<w>חַרְבּוֹ</w>
<w>עַל־</w>
<w>יְרֵכוֹ</w>
<w>מִפַּחַד</w>
<w>בַּלֵּילּֽוֹת</w>׃
<s>ס</s>
<V>3:9</V>
<h>אַפִּרְיוֹן</h>
<w>עָשָׂה</w>
<w>לוֹ</w>
<w>הַמֶּלֶךְ</w>
<w>שְׁלֹמֹה</w>
<w>מֵעֲצֵי</w>
<w>הַלְּבָנֽוֹן</w>׃
<V>3:10</V>
<w>עַמּוּדָיו</w>
<w>עָשָׂה</w>
<w>כֶסֶף</w>
<h>רְפִידָתוֹ</h>
<w>זָהָב</w>
<w>מֶרְכָּבוֹ</w>
<w>אַרְגָּמָן</w>
<w>תּוֹכוֹ</w>
<h>רָצוּף</h>
<w>אַהֲבָה</w>
<w>מִבְּנוֹת</w>
<w>יְרוּשָׁלָֽ͏ִם</w>׃
<V>3:11</V>
<w>צְאֶינָה׀</w>
<w>וּֽרְאֶינָה</w>
<w>בְּנוֹת</w>
<w>צִיּוֹן</w>
<w>בַּמֶּלֶךְ</w>
<w>שְׁלֹמֹה</w>
<w>בָּעֲטָרָה</w>
<w>שֶׁעִטְּרָה־</w>
<w>לּוֹ</w>
<w>אִמּוֹ</w>
<w>בְּיוֹם</w>
<h>חֲתֻנָּתוֹ</h>
<w>וּבְיוֹם</w>
<w>שִׂמְחַת</w>
<w>לִבּֽוֹ</w>׃
<s>ס</s>
<V>4:1</V>
<w>הִנָּךְ</w>
<w>יָפָה</w>
<w>רַעְיָתִי</w>
<w>הִנָּךְ</w>
<w>יָפָה</w>
<w>עֵינַיִךְ</w>
<w>יוֹנִים</w>
<w>מִבַּעַד</w>
<w>לְצַמָּתֵךְ</w>
<w>שַׂעְרֵךְ</w>
<w>כְּעֵדֶר</w>
<w>הָֽעִזִּים</w>
<w>שֶׁגָּלְשׁוּ</w>
<w>מֵהַר</w>
<w>גִּלְעָֽד</w>׃
<V>4:2</V>
<w>שִׁנַּיִךְ</w>
<w>כְּעֵדֶר</w>
<w>הַקְּצוּבוֹת</w>
<w>שֶׁעָלוּ</w>
<w>מִן־</w>
<w>הָרַחְצָה</w>
<w>שֶׁכֻּלָּם</w>
<w>מַתְאִימוֹת</w>
<w>וְשַׁכֻּלָה</w>
<w>אֵין</w>
<w>בָּהֶֽם</w>׃
<V>4:3</V>
<w>כְּחוּט</w>
<w>הַשָּׁנִי</w>
<w>שִׂפְתֹתַיִךְ</w>
<h>וּמִדְבָּרֵיךְ</h>
<w>נָאוֶה</w>
<w>כְּפֶלַח</w>
<w>הָֽרִמּוֹן</w>
<w>רַקָּתֵךְ</w>
<w>מִבַּעַד</w>
<w>לְצַמָּתֵֽךְ</w>׃
<V>4:4</V>
<w>כְּמִגְדַּל</w>
<w>דָּוִיד</w>
<w>צַוָּארֵךְ</w>
<w>בָּנוּי</w>
<h>לְתַלְפִּיּוֹת</h>
<w>אֶלֶף</w>
<w>הַמָּגֵן</w>
<w>תָּלוּי</w>
<w>עָלָיו</w>
<w>כֹּל</w>
<w>שִׁלְטֵי</w>
<w>הַגִּבּוֹרִֽים</w>׃
<V>4:5</V>
<w>שְׁנֵי</w>
<w>שָׁדַיִךְ</w>
<w>כִּשְׁנֵי</w>
<w>עֳפָרִים</w>
<w>תְּאוֹמֵי</w>
<w>צְבִיָּה</w>
<w>הָרוֹעִים</w>
<w>בַּשּׁוֹשַׁנִּֽים</w>׃
<V>4:6</V>
<w>עַד</w>
<w>שֶׁיָּפוּחַ</w>
<w>הַיּוֹם</w>
<w>וְנָסוּ</w>
<w>הַצְּלָלִים</w>
<w>אֵלֶךְ</w>
<w>לִי</w>
<w>אֶל־</w>
<w>הַר</w>
<w>הַמּוֹר</w>
<w>וְאֶל־</w>
<w>גִּבְעַת</w>
<w>הַלְּבוֹנָֽה</w>׃
<V>4:7</V>
<w>כֻּלָּךְ</w>
<w>יָפָה</w>
<w>רַעְיָתִי</w>
<w>וּמוּם</w>
<w>אֵין</w>
<w>בָּֽךְ</w>׃
<s>ס</s>
<V>4:8</V>
<w>אִתִּי</w>
<w>מִלְּבָנוֹן</w>
<w>כַּלָּה</w>
<w>אִתִּי</w>
<w>מִלְּבָנוֹן</w>
<w>תָּבוֹאִי</w>
<w>תָּשׁוּרִי׀</w>
<w>מֵרֹאשׁ</w>
<w>אֲמָנָה</w>
<w>מֵרֹאשׁ</w>
<w>שְׂנִיר</w>
<w>וְחֶרְמוֹן</w>
<w>מִמְּעֹנוֹת</w>
<w>אֲרָיוֹת</w>
<w>מֵֽהַרְרֵי</w>
<w>נְמֵרִֽים</w>׃
<V>4:9</V>
<w>לִבַּבְתִּנִי</w>
<w>אֲחֹתִי</w>
<w>כַלָּה</w>
<w>לִבַּבְתִּינִי</w>
<k>באחד</k><q>בְּאַחַת</q>
<w>מֵעֵינַיִךְ</w>
<w>בְּאַחַד</w>
<w>עֲנָק</w>
<h>מִצַּוְּרֹנָֽיִךְ</h>׃
<V>4:10</V>
<w>מַה־</w>
<w>יָּפוּ</w>
<w>דֹדַיִךְ</w>
<w>אֲחֹתִי</w>
<w>כַלָּה</w>
<w>מַה־</w>
<w>טֹּבוּ</w>
<w>דֹדַיִךְ</w>
<w>מִיַּיִן</w>
<w>וְרֵיחַ</w>
<w>שְׁמָנַיִךְ</w>
<w>מִכָּל־</w>
<w>בְּשָׂמִֽים</w>׃
<V>4:11</V>
<w>נֹפֶת</w>
<w>תִּטֹּפְנָה</w>
<w>שִׂפְתוֹתַיִךְ</w>
<w>כַּלָּה</w>
<w>דְּבַשׁ</w>
<w>וְחָלָב</w>
<w>תַּחַת</w>
<w>לְשׁוֹנֵךְ</w>
<w>וְרֵיחַ</w>
<w>שַׂלְמֹתַיִךְ</w>
<w>כְּרֵיחַ</w>
<w>לְבָנֽוֹן</w>׃
<s>ס</s>
<V>4:12</V>
<w>גַּן׀</w>
<w>נָעוּל</w>
<w>אֲחֹתִי</w>
<w>כַלָּה</w>
<w>גַּל</w>
<w>נָעוּל</w>
<w>מַעְיָן</w>
<w>חָתֽוּם</w>׃
<V>4:13</V>
<h>שְׁלָחַיִךְ</h>
<w>פַּרְדֵּס</w>
<w>רִמּוֹנִים</w>
<w>עִם</w>
<w>פְּרִי</w>
<w>מְגָדִים</w>
<w>כְּפָרִים</w>
<w>עִם־</w>
<w>נְרָדִֽים</w>׃
<V>4:14</V>
<w>נֵרְדְּ׀</w>
<h>וְכַרְכֹּם</h>
<w>קָנֶה</w>
<w>וְקִנָּמוֹן</w>
<w>עִם</w>
<w>כָּל־</w>
<w>עֲצֵי</w>
<w>לְבוֹנָה</w>
<w>מֹר</w>
<w>וַאֲהָלוֹת</w>
<w>עִם</w>
<w>כָּל־</w>
<w>רָאשֵׁי</w>
<w>בְשָׂמִֽים</w>׃
<V>4:15</V>
<w>מַעְיַן</w>
<w>גַּנִּים</w>
<w>בְּאֵר</w>
<w>מַיִם</w>
<w>חַיִּים</w>
<w>וְנֹזְלִים</w>
<w>מִן־</w>
<w>לְבָנֽוֹן</w>׃
<V>4:16</V>
<w>עוּרִי</w>
<w>צָפוֹן</w>
<w>וּבוֹאִי</w>
<w>תֵימָן</w>
<w>הָפִיחִי</w>
<w>גַנִּי</w>
<w>יִזְלוּ</w>
<w>בְשָׂמָיו</w>
<w>יָבֹא</w>
<w>דוֹדִי</w>
<w>לְגַנּוֹ</w>
<w>וְיֹאכַל</w>
<w>פְּרִי</w>
<w>מְגָדָֽיו</w>׃
<V>5:1</V>
<w>בָּאתִי</w>
<w>לְגַנִּי</w>
<w>אֲחֹתִי</w>
<w>כַלָּה</w>
<w>אָרִיתִי</w>
<w>מוֹרִי</w>
<w>עִם־</w>
<w>בְּשָׂמִי</w>
<w>אָכַלְתִּי</w>
<w>יַעְרִי</w>
<w>עִם־</w>
<w>דִּבְשִׁי</w>
<w>שָׁתִיתִי</w>
<w>יֵינִי</w>
<w>עִם־</w>
<w>חֲלָבִי</w>
<w>אִכְלוּ</w>
<w>רֵעִים</w>
<w>שְׁתוּ</w>
<w>וְשִׁכְרוּ</w>
<w>דּוֹדִֽים</w>׃
<s>ס</s>
<V>5:2</V>
<w>אֲנִי</w>
<w>יְשֵׁנָה</w>
<w>וְלִבִּי</w>
<w>עֵר</w>
<w>קוֹל׀</w>
<w>דּוֹדִי</w>
<w>דוֹפֵק</w>
<w>פִּתְחִי־</w>
<w>לִי</w>
<w>אֲחֹתִי</w>
<w>רַעְיָתִי</w>
<w>יוֹנָתִי</w>
<w>תַמָּתִי</w>
<w>שֶׁרֹּאשִׁי</w>
<w>נִמְלָא־</w>
<w>טָל</w>
<w>קְוֻּצּוֹתַי</w>
<h>רְסִיסֵי</h>
<w>לָֽיְלָה</w>׃
<V>5:3</V>
<w>פָּשַׁטְתִּי</w>
<w>אֶת־</w>
<w>כֻּתָּנְתִּי</w>
<w>אֵיכָכָה</w>
<w>אֶלְבָּשֶׁנָּה</w>
<w>רָחַצְתִּי</w>
<w>אֶת־</w>
<w>רַגְלַי</w>
<w>אֵיכָכָה</w>
<h>אֲטַנְּפֵֽם</h>׃
<V>5:4</V>
<w>דּוֹדִי</w>
<w>שָׁלַח</w>
<w>יָדוֹ</w>
<w>מִן־</w>
<w>הַחֹר</w>
<w>וּמֵעַי</w>
<w>הָמוּ</w>
<w>עָלָֽיו</w>׃
<V>5:5</V>
<w>קַמְתִּֽי</w>
<w>אֲנִי</w>
<w>לִפְתֹּחַ</w>
<w>לְדוֹדִי</w>
<w>וְיָדַי</w>
<w>נָֽטְפוּ־</w>
<w>מוֹר</w>
<w>וְאֶצְבְּעֹתַי</w>
<w>מוֹר</w>
<w>עֹבֵר</w>
<w>עַל</w>
<w>כַּפּוֹת</w>
<w>הַמַּנְעֽוּל</w>׃
<V>5:6</V>
<w>פָּתַחְתִּֽי</w>
<w>אֲנִי</w>
<w>לְדוֹדִי</w>
<w>וְדוֹדִי</w>
<w>חָמַק</w>
<w>עָבָר</w>
<w>נַפְשִׁי</w>
<w>יָֽצְאָה</w>
<w>בְדַבְּרוֹ</w>
<w>בִּקַּשְׁתִּיהוּ</w>
<w>וְלֹא</w>
<w>מְצָאתִיהוּ</w>
<w>קְרָאתִיו</w>
<w>וְלֹא</w>
<w>עָנָֽנִי</w>׃
<V>5:7</V>
<w>מְצָאֻנִי</w>
<w>הַשֹּׁמְרִים</w>
<w>הַסֹּבְבִים</w>
<w>בָּעִיר</w>
<w>הִכּוּנִי</w>
<w>פְצָעוּנִי</w>
<w>נָשְׂאוּ</w>
<w>אֶת־</w>
<w>רְדִידִי</w>
<w>מֵֽעָלַי</w>
<w>שֹׁמְרֵי</w>
<w>הַחֹמֽוֹת</w>׃
<V>5:8</V>
<w>הִשְׁבַּעְתִּי</w>
<w>אֶתְכֶם</w>
<w>בְּנוֹת</w>
<w>יְרוּשָׁלָ͏ִם</w>
<w>אִֽם־</w>
<w>תִּמְצְאוּ</w>
<w>אֶת־</w>
<w>דּוֹדִי</w>
<w>מַה־</w>
<w>תַּגִּידוּ</w>
<w>לוֹ</w>
<w>שֶׁחוֹלַת</w>
<w>אַהֲבָה</w>
<w>אָֽנִי</w>׃
<V>5:9</V>
<w>מַה־</w>
<w>דּוֹדֵךְ</w>
<w>מִדּוֹד</w>
<w>הַיָּפָה</w>
<w>בַּנָּשִׁים</w>
<w>מַה־</w>
<w>דּוֹדֵךְ</w>
<w>מִדּוֹד</w>
<w>שֶׁכָּכָה</w>
<w>הִשְׁבַּעְתָּֽנוּ</w>׃
<V>5:10</V>
<w>דּוֹדִי</w>
<w>צַח</w>
<w>וְאָדוֹם</w>
<h>דָּגוּל</h>
<w>מֵרְבָבָֽה</w>׃
<V>5:11</V>
<w>רֹאשׁוֹ</w>
<w>כֶּתֶם</w>
<w>פָּז</w>
<w>קְוּצּוֹתָיו</w>
<h>תַּלְתַּלִּים</h>
<w>שְׁחֹרוֹת</w>
<w>כָּעוֹרֵֽב</w>׃
<V>5:12</V>
<w>עֵינָיו</w>
<w>כְּיוֹנִים</w>
<w>עַל־</w>
<w>אֲפִיקֵי</w>
<w>מָיִם</w>
<w>רֹֽחֲצוֹת</w>
<w>בֶּֽחָלָב</w>
<w>יֹשְׁבוֹת</w>
<w>עַל־</w>
<h>מִלֵּֽאת</h>׃
<V>5:13</V>
<w>לְחָיָו</w>
<w>כַּעֲרוּגַת</w>
<w>הַבֹּשֶׂם</w>
<w>מִגְדְּלוֹת</w>
<h>מֶרְקָחִים</h>
<w>שִׂפְתוֹתָיו</w>
<w>שֽׁוֹשַׁנִּים</w>
<w>נֹטְפוֹת</w>
<w>מוֹר</w>
<w>עֹבֵֽר</w>׃
<V>5:14</V>
<w>יָדָיו</w>
<w>גְּלִילֵי</w>
<w>זָהָב</w>
<w>מְמֻלָּאִים</w>
<w>בַּתַּרְשִׁישׁ</w>
<w>מֵעָיו</w>
<h>עֶשֶׁת</h>
<w>שֵׁן</w>
<w>מְעֻלֶּפֶת</w>
<w>סַפִּירִֽים</w>׃
<V>5:15</V>
<w>שׁוֹקָיו</w>
<w>עַמּוּדֵי</w>
<w>שֵׁשׁ</w>
<w>מְיֻסָּדִים</w>
<w>עַל־</w>
<w>אַדְנֵי־</w>
<w>פָז</w>
<w>מַרְאֵהוּ</w>
<w>כַּלְּבָנוֹן</w>
<w>בָּחוּר</w>
<w>כָּאֲרָזִֽים</w>׃
<V>5:16</V>
<w>חִכּוֹ</w>
<w>מַֽמְתַקִּים</w>
<w>וְכֻלּוֹ</w>
<w>מַחֲמַדִּים</w> {t}
<w>זֶה</w>
<w>דוֹדִי</w>
<w>וְזֶה</w>
<w>רֵעִי</w>
<w>בְּנוֹת</w>
<w>יְרוּשָׁלָֽ͏ִם</w>׃
<V>6:1</V>
<w>אָנָה</w>
<w>הָלַךְ</w>
<w>דּוֹדֵךְ</w>
<w>הַיָּפָה</w>
<w>בַּנָּשִׁים</w>
<w>אָנָה</w>
<w>פָּנָה</w>
<w>דוֹדֵךְ</w>
<w>וּנְבַקְשֶׁנּוּ</w>
<w>עִמָּֽךְ</w>׃
<V>6:2</V>
<w>דּוֹדִי</w>
<w>יָרַד</w>
<w>לְגַנּוֹ</w>
<w>לַעֲרוּגוֹת</w>
<w>הַבֹּשֶׂם</w>
<w>לִרְעוֹת</w>
<w>בַּגַּנִּים</w>
<w>וְלִלְקֹט</w>
<w>שֽׁוֹשַׁנִּֽים</w>׃
<V>6:3</V>
<w>אֲנִי</w>
<w>לְדוֹדִי</w>
<w>וְדוֹדִי</w>
<w>לִי</w>
<w>הָרֹעֶה</w>
<w>בַּשׁוֹשַׁנִּֽים</w>׃
<s>ס</s>
<V>6:4</V>
<w>יָפָה</w>
<w>אַתְּ</w>
<w>רַעְיָתִי</w>
<w>כְּתִרְצָה</w>
<w>נָאוָה</w>
<w>כִּירוּשָׁלָ͏ִם</w>
<w>אֲיֻמָּה</w>
<w>כַּנִּדְגָּלֽוֹת</w>׃
<V>6:5</V>
<w>הָסֵבִּי</w>
<w>עֵינַיִךְ</w>
<w>מִנֶּגְדִּי</w>
<w>שֶׁהֵם</w>
<w>הִרְהִיבֻנִי</w>
<w>שַׂעְרֵךְ</w>
<w>כְּעֵדֶר</w>
<w>הָֽעִזִּים</w>
<w>שֶׁגָּלְשׁוּ</w>
<w>מִן־</w>
<w>הַגִּלְעָֽד</w>׃
<V>6:6</V>
<w>שִׁנַּיִךְ</w>
<w>כְּעֵדֶר</w>
<w>הֽ͏ָרְחֵלִים</w>
<w>שֶׁעָלוּ</w>
<w>מִן־</w>
<w>הָרַחְצָה</w>
<w>שֶׁכֻּלָּם</w>
<w>מַתְאִימוֹת</w>
<w>וְשַׁכֻּלָה</w>
<w>אֵין</w>
<w>בָּהֶֽם</w>׃
<V>6:7</V>
<w>כְּפֶלַח</w>
<w>הָרִמּוֹן</w>
<w>רַקָּתֵךְ</w>
<w>מִבַּעַד</w>
<w>לְצַמָּתֵֽךְ</w>׃
<V>6:8</V>
<w>שִׁשִּׁים</w>
<w>הֵמָּה</w>
<w>מְּלָכוֹת</w> {c}
<w>וּשְׁמֹנִים</w>
<w>פִּֽילַגְשִׁים</w>
<w>וַעֲלָמוֹת</w>
<w>אֵין</w>
<w>מִסְפָּֽר</w>׃
<V>6:9</V>
<w>אַחַת</w>
<w>הִיא</w>
<w>יוֹנָתִי</w>
<w>תַמָּתִי</w>
<w>אַחַת</w>
<w>הִיא</w>
<w>לְאִמָּהּ</w>
<w>בָּרָה</w>
<w>הִיא</w>
<w>לְיֽוֹלַדְתָּהּ</w>
<w>רָאוּהָ</w>
<w>בָנוֹת</w>
<w>וַֽיְאַשְּׁרוּהָ</w>
<w>מְלָכוֹת</w>
<w>וּפִֽילַגְשִׁים</w>
<w>וַֽיְהַלְלֽוּהָ</w>׃
<s>ס</s>
<V>6:10</V>
<w>מִי־</w>
<w>זֹאת</w>
<w>הַנִּשְׁקָפָה</w>
<w>כְּמוֹ־</w>
<w>שָׁחַר</w>
<w>יָפָה</w>
<w>כַלְּבָנָה</w>
<w>בָּרָה</w>
<w>כַּֽחַמָּה</w>
<w>אֲיֻמָּה</w>
<w>כַּנִּדְגָּלֽוֹת</w>׃
<s>ס</s>
<V>6:11</V>
<w>אֶל־</w>
<w>גִּנַּת</w>
<h>אֱגוֹז</h>
<w>יָרַדְתִּי</w>
<w>לִרְאוֹת</w>
<w>בְּאִבֵּי</w>
<w>הַנָּחַל</w>
<w>לִרְאוֹת</w>
<w>הֲפָֽרְחָה</w>
<w>הַגֶּפֶן</w>
<w>הֵנֵצוּ</w>
<w>הָרִמֹּנִֽים</w>׃
<V>6:12</V>
<w>לֹא</w>
<w>יָדַעְתִּי</w>
<w>נַפְשִׁי</w>
<w>שָׂמַתְנִי</w>
<w>מַרְכְּבוֹת</w>
<w>עַמִּי־</w>
<w>נָדִֽיב</w>׃
<V>7:1</V>
<w>שׁוּבִי</w>
<w>שׁוּבִי</w>
<w>הַשּׁוּלַמִּית</w>
<w>שׁוּבִי</w>
<w>שׁוּבִי</w>
<w>וְנֶחֱזֶה־</w>
<w>בָּךְ</w>
<w>מַֽה־</w>
<w>תֶּחֱזוּ</w>
<w>בַּשּׁוּלַמִּית</w>
<w>כִּמְחֹלַת</w>
<w>הַֽמַּחֲנָֽיִם</w>׃
<V>7:2</V>
<w>מַה־</w>
<w>יָּפוּ</w>
<w>פְעָמַיִךְ</w>
<w>בַּנְּעָלִים</w>
<w>בַּת־</w>
<w>נָדִיב</w>
<h>חַמּוּקֵי</h>
<w>יְרֵכַיִךְ</w>
<w>כְּמוֹ</w>
<w>חֲלָאִים</w>
<w>מַעֲשֵׂה</w>
<w>יְדֵי</w>
<h>אָמָּֽן</h>׃
<V>7:3</V>
<w>שָׁרְרֵךְ</w>
<w>אַגַּן</w>
<h>הַסַּהַר</h>
<w>אַל־</w>
<w>יֶחְסַר</w>
<h>הַמָּזֶג</h>
<w>בִּטְנֵךְ</w>
<w>עֲרֵמַת</w>
<w>חִטִּים</w>
<h>סוּגָה</h>
<w>בַּשּׁוֹשַׁנִּֽים</w>׃
<V>7:4</V>
<w>שְׁנֵי</w>
<w>שָׁדַיִךְ</w>
<w>כִּשְׁנֵי</w>
<w>עֳפָרִים</w>
<w>תָּאֳמֵי</w>
<w>צְבִיָּֽה</w>׃
<V>7:5</V>
<w>צַוָּארֵךְ</w>
<w>כְּמִגְדַּל</w>
<w>הַשֵּׁן</w>
<w>עֵינַיִךְ</w>
<w>בְּרֵכוֹת</w>
<w>בְּחֶשְׁבּוֹן</w>
<w>עַל־</w>
<w>שַׁעַר</w>
<w>בַּת־</w>
<w>רַבִּים</w>
<w>אַפֵּךְ</w>
<w>כְּמִגְדַּל</w>
<w>הַלְּבָנוֹן</w>
<w>צוֹפֶה</w>
<w>פְּנֵי</w>
<w>דַמָּֽשֶׂק</w>׃
<V>7:6</V>
<w>רֹאשֵׁךְ</w>
<w>עָלַיִךְ</w>
<w>כַּכַּרְמֶל</w>
<w>וְדַלַּת</w>
<w>רֹאשֵׁךְ</w>
<w>כָּאַרְגָּמָן</w>
<w>מֶלֶךְ</w>
<w>אָסוּר</w>
<h>בָּרְהָטִֽים</h>׃
<V>7:7</V>
<w>מַה־</w>
<w>יָּפִית</w>
<w>וּמַה־</w>
<w>נָּעַמְתְּ</w>
<w>אַהֲבָה</w>
<w>בַּתַּֽעֲנוּגִֽים</w>׃
<V>7:8</V>
<w>זֹאת</w>
<w>קֽוֹמָתֵךְ</w>
<w>דָּֽמְתָה</w>
<w>לְתָמָר</w>
<w>וְשָׁדַיִךְ</w>
<w>לְאַשְׁכֹּלֽוֹת</w>׃
<V>7:9</V>
<w>אָמַרְתִּי</w>
<w>אֶעֱלֶה</w>
<w>בְתָמָר</w>
<w>אֹֽחֲזָה</w>
<h>בְּסַנְסִנָּיו</h>
<w>וְיִֽהְיוּ־</w>
<w>נָא</w>
<w>שָׁדַיִךְ</w>
<w>כְּאֶשְׁכְּלוֹת</w>
<w>הַגֶּפֶן</w>
<w>וְרֵיחַ</w>
<w>אַפֵּךְ</w>
<w>כַּתַּפּוּחִֽים</w>׃
<V>7:10</V>
<w>וְחִכֵּךְ</w>
<w>כְּיֵין</w>
<w>הַטּוֹב</w>
<w>הוֹלֵךְ</w>
<w>לְדוֹדִי</w>
<w>לְמֵישָׁרִים</w>
<h>דּוֹבֵב</h>
<w>שִׂפְתֵי</w>
<w>יְשֵׁנִֽים</w>׃
<V>7:11</V>
<w>אֲנִי</w>
<w>לְדוֹדִי</w>
<w>וְעָלַי</w>
<w>תְּשׁוּקָתֽוֹ</w>׃
<s>ס</s>
<V>7:12</V>
<w>לְכָה</w>
<w>דוֹדִי</w>
<w>נֵצֵא</w>
<w>הַשָּׂדֶה</w>
<w>נָלִינָה</w>
<w>בַּכְּפָרִֽים</w>׃
<V>7:13</V>
<w>נַשְׁכִּימָה</w>
<w>לַכְּרָמִים</w>
<w>נִרְאֶה</w>
<w>אִם</w> {c}
<w>פָּֽרְחָה</w>
<w>הַגֶּפֶן</w>
<w>פִּתַּח</w>
<w>הַסְּמָדַר</w>
<w>הֵנֵצוּ</w>
<w>הָרִמּוֹנִים</w>
<w>שָׁם</w>
<w>אֶתֵּן</w>
<w>אֶת־</w>
<w>דֹּדַי</w>
<w>לָֽךְ</w>׃
<V>7:14</V>
<w>הַֽדּוּדָאִים</w>
<w>נָֽתְנוּ־</w>
<w>רֵיחַ</w>
<w>וְעַל־</w>
<w>פְּתָחֵינוּ</w>
<w>כָּל־</w>
<w>מְגָדִים</w>
<w>חֲדָשִׁים</w>
<w>גַּם־</w>
<w>יְשָׁנִים</w>
<w>דּוֹדִי</w>
<w>צָפַנְתִּי</w>
<w>לָֽךְ</w>׃
<V>8:1</V>
<w>מִי</w>
<w>יִתֶּנְךָ</w>
<w>כְּאָח</w>
<w>לִי</w>
<w>יוֹנֵק</w>
<w>שְׁדֵי</w>
<w>אִמִּי</w>
<w>אֶֽמְצָאֲךָ</w>
<w>בַחוּץ</w>
<w>אֶשָׁקְךָ</w>
<w>גַּם</w>
<w>לֹא־</w>
<w>יָבוּזוּ</w>
<w>לִֽי</w>׃
<V>8:2</V>
<w>אֶנְהָֽגֲךָ</w>
<w>אֲבִֽיאֲךָ</w>
<w>אֶל־</w>
<w>בֵּית</w>
<w>אִמִּי</w>
<w>תְּלַמְּדֵנִי</w>
<w>אַשְׁקְךָ</w>
<w>מִיַּיִן</w>
<h>הָרֶקַח</h>
<w>מֵעֲסִיס</w>
<w>רִמֹּנִֽי</w>׃
<V>8:3</V>
<w>שְׂמֹאלוֹ</w>
<w>תַּחַת</w>
<w>רֹאשִׁי</w>
<w>וִֽימִינוֹ</w>
<w>תְּחַבְּקֵֽנִי</w>׃
<V>8:4</V>
<w>הִשְׁבַּעְתִּי</w>
<w>אֶתְכֶם</w>
<w>בְּנוֹת</w>
<w>יְרוּשָׁלָ͏ִם</w>
<w>מַה־</w>
<w>תָּעִירוּ׀</w>
<w>וּֽמַה־</w>
<w>תְּעֹֽרְרוּ</w>
<w>אֶת־</w>
<w>הָאַהֲבָה</w>
<w>עַד</w>
<w>שֶׁתֶּחְפָּֽץ</w>׃
<s>ס</s>
<V>8:5</V>
<w>מִי</w>
<w>זֹאת</w>
<w>עֹלָה</w>
<w>מִן־</w>
<w>הַמִּדְבָּר</w>
<h>מִתְרַפֶּקֶת</h>
<w>עַל־</w>
<w>דּוֹדָהּ</w>
<w>תַּחַת</w>
<w>הַתַּפּוּחַ</w>
<w>עֽוֹרַרְתִּיךָ</w>
<w>שָׁמָּה</w>
<w>חִבְּלַתְךָ</w>
<w>אִמֶּךָ</w>
<w>שָׁמָּה</w>
<w>חִבְּלָה</w>
<w>יְלָדַֽתְךָ</w>׃
<V>8:6</V>
<w>שִׂימֵנִי</w>
<w>כַֽחוֹתָם</w>
<w>עַל־</w>
<w>לִבֶּךָ</w>
<w>כַּֽחוֹתָם</w>
<w>עַל־</w>
<w>זְרוֹעֶךָ</w>
<w>כִּֽי־</w>
<w>עַזָּה</w>
<w>כַמָּוֶת</w>
<w>אַהֲבָה</w>
<w>קָשָׁה</w>
<w>כִשְׁאוֹל</w>
<w>קִנְאָה</w>
<w>רְשָׁפֶיהָ</w>
<w>רִשְׁפֵּי</w>
<w>אֵשׁ</w>
<h>שַׁלְהֶבֶתְיָֽה</h>׃
<V>8:7</V>
<w>מַיִם</w>
<w>רַבִּים</w>
<w>לֹא</w>
<w>יֽוּכְלוּ</w>
<w>לְכַבּוֹת</w>
<w>אֶת־</w>
<w>הָֽאַהֲבָה</w>
<w>וּנְהָרוֹת</w>
<w>לֹא</w>
<w>יִשְׁטְפוּהָ</w>
<w>אִם־</w>
<w>יִתֵּן</w>
<w>אִישׁ</w>
<w>אֶת־</w>
<w>כָּל־</w>
<w>הוֹן</w>
<w>בֵּיתוֹ</w>
<w>בָּאַהֲבָה</w>
<w>בּוֹז</w>
<w>יָבוּזוּ</w>
<w>לֽוֹ</w>׃
<s>ס</s>
<V>8:8</V>
<w>אָחוֹת</w>
<w>לָנוּ</w>
<w>קְטַנָּה</w>
<w>וְשָׁדַיִם</w>
<w>אֵין</w>
<w>לָהּ</w>
<w>מַֽה־</w>
<w>נַּעֲשֶׂה</w>
<w>לַאֲחֹתֵנוּ</w>
<w>בַּיּוֹם</w>
<w>שֶׁיְּדֻבַּר־</w>
<w>בָּֽהּ</w>׃
<V>8:9</V>
<w>אִם־</w>
<w>חוֹמָה</w>
<w>הִיא</w>
<w>נִבְנֶה</w>
<w>עָלֶיהָ</w>
<w>טִירַת</w>
<w>כָּסֶף</w>
<w>וְאִם־</w>
<w>דֶּלֶת</w>
<w>הִיא</w>
<w>נָצוּר</w>
<w>עָלֶיהָ</w>
<w>לוּחַ</w>
<w>אָֽרֶז</w>׃
<V>8:10</V>
<w>אֲנִי</w>
<w>חוֹמָה</w>
<w>וְשָׁדַי</w>
<w>כַּמִּגְדָּלוֹת</w>
<w>אָז</w>
<w>הָיִיתִי</w>
<w>בְעֵינָיו</w>
<w>כְּמוֹצְאֵת</w>
<w>שָׁלֽוֹם</w>׃
<p>פ</p>
<V>8:11</V>
<w>כֶּרֶם</w>
<w>הָיָה</w>
<w>לִשְׁלֹמֹה</w>
<w>בְּבַעַל</w>
<w>הָמוֹן</w>
<w>נָתַן</w>
<w>אֶת־</w>
<w>הַכֶּרֶם</w>
<w>לַנֹּטְרִים</w>
<w>אִישׁ</w>
<w>יָבִא</w>
<w>בְּפִרְיוֹ</w>
<w>אֶלֶף</w>
<w>כָּֽסֶף</w>׃
<V>8:12</V>
<w>כַּרְמִי</w> {t}
<w>שֶׁלִּי</w>
<w>לְפָנָי</w>
<w>הָאֶלֶף</w>
<w>לְךָ</w>
<w>שְׁלֹמֹה</w>
<w>וּמָאתַיִם</w>
<w>לְנֹטְרִים</w>
<w>אֶת־</w>
<w>פִּרְיֽוֹ</w>׃
<V>8:13</V>
<w>הַיוֹשֶׁבֶת</w>
<w>בַּגַּנִּים</w>
<w>חֲבֵרִים</w>
<w>מַקְשִׁיבִים</w>
<w>לְקוֹלֵךְ</w>
<w>הַשְׁמִיעִֽינִי</w>׃
<V>8:14</V>
<w>בְּרַח׀</w>
<w>דּוֹדִי</w>
<w>וּֽדְמֵה־</w>
<w>לְךָ</w>
<w>לִצְבִי</w>
<w>אוֹ</w>
<w>לְעֹפֶר</w>
<w>הָֽאַיָּלִים</w>
<w>עַל</w>
<w>הָרֵי</w>
<w>בְשָׂמִֽים</w>׃
