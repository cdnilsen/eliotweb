<V>1:1</V>
<w>דִּבְרֵי</w>
<w>עָמוֹס</w>
<w>אֲשֶׁר־</w>
<w>הָיָה</w>
<w>בַנֹּקְדִים</w>
<w>מִתְּקוֹעַ</w>
<w>אֲשֶׁר</w>
<w>חָזָה</w>
<w>עַל־</w>
<w>יִשְׂרָאֵל</w>
<w>בִּימֵי׀</w>
<w>עֻזִיָּה</w>
<w>מֶֽלֶךְ־</w>
<w>יְהוּדָה</w>
<w>וּבִימֵי</w>
<w>יָרָבְעָם</w>
<w>בֶּן־</w>
<w>יוֹאָשׁ</w>
<w>מֶלֶךְ</w>
<w>יִשְׂרָאֵל</w>
<w>שְׁנָתַיִם</w>
<w>לִפְנֵי</w>
<w>הָרָֽעַשׁ</w>׃
<V>1:2</V>
<w>וַיֹּאמַר׀</w>
<w>יְהוָה</w>
<w>מִצִיּוֹן</w>
<w>יִשְׁאָג</w>
<w>וּמִירוּשָׁלַ͏ִם</w>
<w>יִתֵּן</w>
<w>קוֹלוֹ</w>
<w>וְאָֽבְלוּ</w>
<w>נְאוֹת</w>
<w>הָרֹעִים</w>
<w>וְיָבֵשׁ</w>
<w>רֹאשׁ</w>
<w>הַכַּרְמֶֽל</w>׃
<p>פ</p>
<V>1:3</V>
<w>כֹּה</w>
<w>אָמַר</w>
<w>יְהוָה</w>
<w>עַל־</w>
<w>שְׁלֹשָׁה</w>
<w>פִּשְׁעֵי</w>
<w>דַמֶּשֶׂק</w>
<w>וְעַל־</w>
<w>אַרְבָּעָה</w>
<w>לֹא</w>
<w>אֲשִׁיבֶנּוּ</w>
<w>עַל־</w>
<w>דּוּשָׁם</w>
<w>בַּחֲרֻצוֹת</w>
<w>הַבַּרְזֶל</w>
<w>אֶת־</w>
<w>הַגִּלְעָֽד</w>׃
<V>1:4</V>
<w>וְשִׁלַּחְתִּי</w>
<w>אֵשׁ</w>
<w>בְּבֵית</w>
<w>חֲזָאֵל</w>
<w>וְאָכְלָה</w>
<w>אַרְמְנוֹת</w>
<w>בֶּן־</w>
<w>הֲדָֽד</w>׃
<V>1:5</V>
<w>וְשָֽׁבַרְתִּי</w>
<w>בְּרִיחַ</w>
<w>דַּמֶּשֶׂק</w>
<w>וְהִכְרַתִּי</w>
<w>יוֹשֵׁב</w>
<w>מִבִּקְעַת־</w>
<w>אָוֶן</w>
<w>וְתוֹמֵךְ</w>
<w>שֵׁבֶט</w>
<w>מִבֵּית</w>
<w>עֶדֶן</w>
<w>וְגָלוּ</w>
<w>עַם־</w>
<w>אֲרָם</w>
<w>קִירָה</w>
<w>אָמַר</w>
<w>יְהוָֽה</w>׃
<p>פ</p>
<V>1:6</V>
<w>כֹּה</w>
<w>אָמַר</w>
<w>יְהוָה</w>
<w>עַל־</w>
<w>שְׁלֹשָׁה</w>
<w>פִּשְׁעֵי</w>
<w>עַזָּה</w>
<w>וְעַל־</w>
<w>אַרְבָּעָה</w>
<w>לֹא</w>
<w>אֲשִׁיבֶנּוּ</w>
<w>עַל־</w>
<w>הַגְלוֹתָם</w>
<w>גָּלוּת</w>
<w>שְׁלֵמָה</w>
<w>לְהַסְגִּיר</w>
<w>לֶאֱדֽוֹם</w>׃
<V>1:7</V>
<w>וְשִׁלַּחְתִּי</w>
<w>אֵשׁ</w>
<w>בְּחוֹמַת</w>
<w>עַזָּה</w>
<w>וְאָכְלָה</w>
<w>אַרְמְנֹתֶֽיהָ</w>׃
<V>1:8</V>
<w>וְהִכְרַתִּי</w>
<w>יוֹשֵׁב</w>
<w>מֵֽאַשְׁדּוֹד</w>
<w>וְתוֹמֵךְ</w>
<w>שֵׁבֶט</w>
<w>מֵֽאַשְׁקְלוֹן</w>
<w>וַהֲשִׁיבוֹתִי</w>
<w>יָדִי</w>
<w>עַל־</w>
<w>עֶקְרוֹן</w>
<w>וְאָֽבְדוּ</w>
<w>שְׁאֵרִית</w>
<w>פְּלִשְׁתִּים</w>
<w>אָמַר</w>
<w>אֲדֹנָי</w>
<w>יְהוִֽה</w>׃
<p>פ</p>
<V>1:9</V>
<w>כֹּה</w>
<w>אָמַר</w>
<w>יְהוָה</w>
<w>עַל־</w>
<w>שְׁלֹשָׁה</w>
<w>פִּשְׁעֵי־</w>
<w>צֹר</w>
<w>וְעַל־</w>
<w>אַרְבָּעָה</w>
<w>לֹא</w>
<w>אֲשִׁיבֶנּוּ</w>
<w>עַֽל־</w>
<w>הַסְגִּירָם</w>
<w>גָּלוּת</w>
<w>שְׁלֵמָה</w>
<w>לֶאֱדוֹם</w>
<w>וְלֹא</w>
<w>זָכְרוּ</w>
<w>בְּרִית</w>
<w>אַחִֽים</w>׃
<V>1:10</V>
<w>וְשִׁלַּחְתִּי</w>
<w>אֵשׁ</w>
<w>בְּחוֹמַת</w>
<w>צֹר</w>
<w>וְאָכְלָה</w>
<w>אַרְמְנֹתֶֽיהָ</w>׃
<p>פ</p>
<V>1:11</V>
<w>כֹּה</w>
<w>אָמַר</w>
<w>יְהוָה</w>
<w>עַל־</w>
<w>שְׁלֹשָׁה</w>
<w>פִּשְׁעֵי</w>
<w>אֱדוֹם</w>
<w>וְעַל־</w>
<w>אַרְבָּעָה</w>
<w>לֹא</w>
<w>אֲשִׁיבֶנּוּ</w>
<w>עַל־</w>
<w>רָדְפוֹ</w>
<w>בַחֶרֶב</w>
<w>אָחִיו</w>
<w>וְשִׁחֵת</w>
<w>רַחֲמָיו</w>
<w>וַיִּטְרֹף</w>
<w>לָעַד</w>
<w>אַפּוֹ</w>
<w>וְעֶבְרָתוֹ</w>
<w>שְׁמָרָה</w>
<w>נֶֽצַח</w>׃
<V>1:12</V>
<w>וְשִׁלַּחְתִּי</w>
<w>אֵשׁ</w>
<w>בְּתֵימָן</w>
<w>וְאָכְלָה</w>
<w>אַרְמְנוֹת</w>
<w>בָּצְרָֽה</w>׃
<p>פ</p>
<V>1:13</V>
<w>כֹּה</w>
<w>אָמַר</w>
<w>יְהוָה</w>
<w>עַל־</w>
<w>שְׁלֹשָׁה</w>
<w>פִּשְׁעֵי</w>
<w>בְנֵֽי־</w>
<w>עַמּוֹן</w>
<w>וְעַל־</w>
<w>אַרְבָּעָה</w>
<w>לֹא</w>
<w>אֲשִׁיבֶנּוּ</w>
<w>עַל־</w>
<w>בִּקְעָם</w>
<w>הָרוֹת</w>
<w>הַגִּלְעָד</w>
<w>לְמַעַן</w>
<w>הַרְחִיב</w>
<w>אֶת־</w>
<w>גְּבוּלָֽם</w>׃
<V>1:14</V>
<w>וְהִצַּתִּי</w>
<w>אֵשׁ</w>
<w>בְּחוֹמַת</w>
<w>רַבָּה</w>
<w>וְאָכְלָה</w>
<w>אַרְמְנוֹתֶיהָ</w>
<w>בִּתְרוּעָה</w>
<w>בְּיוֹם</w>
<w>מִלְחָמָה</w>
<w>בְּסַעַר</w>
<w>בְּיוֹם</w>
<w>סוּפָֽה</w>
<V>1:15</V>
<w>וְהָלַךְ</w>
<w>מַלְכָּם</w>
<w>בַּגּוֹלָה</w>
<w>הוּא</w>
<w>וְשָׂרָיו</w>
<w>יַחְדָּו</w>
<w>אָמַר</w>
<w>יְהוָֽה</w>׃
<p>פ</p>
<V>2:1</V>
<w>כֹּה</w>
<w>אָמַר</w>
<w>יְהוָה</w>
<w>עַל־</w>
<w>שְׁלֹשָׁה</w>
<w>פִּשְׁעֵי</w>
<w>מוֹאָב</w>
<w>וְעַל־</w>
<w>אַרְבָּעָה</w>
<w>לֹא</w>
<w>אֲשִׁיבֶנּוּ</w>
<w>עַל־</w>
<w>שָׂרְפוֹ</w>
<w>עַצְמוֹת</w>
<w>מֶֽלֶךְ־</w>
<w>אֱדוֹם</w>
<w>לַשִּֽׂיד</w>׃
<V>2:2</V>
<w>וְשִׁלַּחְתִּי־</w>
<w>אֵשׁ</w>
<w>בְּמוֹאָב</w>
<w>וְאָכְלָה</w>
<w>אַרְמְנוֹת</w>
<w>הַקְּרִיּוֹת</w>
<w>וּמֵת</w>
<w>בְּשָׁאוֹן</w>
<w>מוֹאָב</w>
<w>בִּתְרוּעָה</w>
<w>בְּקוֹל</w>
<w>שׁוֹפָֽר</w>׃
<V>2:3</V>
<w>וְהִכְרַתִּי</w>
<w>שׁוֹפֵט</w>
<w>מִקִּרְבָּהּ</w>
<w>וְכָל־</w>
<w>שָׂרֶיהָ</w>
<w>אֶהֱרוֹג</w>
<w>עִמּוֹ</w>
<w>אָמַר</w>
<w>יְהוָֽה</w>׃
<p>פ</p>
<V>2:4</V>
<w>כֹּה</w>
<w>אָמַר</w>
<w>יְהוָה</w>
<w>עַל־</w>
<w>שְׁלֹשָׁה</w>
<w>פִּשְׁעֵי</w>
<w>יְהוּדָה</w>
<w>וְעַל־</w>
<w>אַרְבָּעָה</w>
<w>לֹא</w>
<w>אֲשִׁיבֶנּוּ</w>
<w>עַֽל־</w>
<w>מָאֳסָם</w>
<w>אֶת־</w>
<w>תּוֹרַת</w>
<w>יְהוָה</w>
<w>וְחֻקָּיו</w>
<w>לֹא</w>
<w>שָׁמָרוּ</w>
<w>וַיַּתְעוּם</w>
<w>כִּזְבֵיהֶם</w>
<w>אֲשֶׁר־</w>
<w>הָלְכוּ</w>
<w>אֲבוֹתָם</w>
<w>אַחֲרֵיהֶֽם</w>׃
<V>2:5</V>
<w>וְשִׁלַּחְתִּי</w>
<w>אֵשׁ</w>
<w>בִּֽיהוּדָה</w>
<w>וְאָכְלָה</w>
<w>אַרְמְנוֹת</w>
<w>יְרוּשָׁלָֽ͏ִם</w>׃
<p>פ</p>
<V>2:6</V>
<w>כֹּה</w>
<w>אָמַר</w>
<w>יְהוָה</w>
<w>עַל־</w>
<w>שְׁלֹשָׁה</w>
<w>פִּשְׁעֵי</w>
<w>יִשְׂרָאֵל</w>
<w>וְעַל־</w>
<w>אַרְבָּעָה</w>
<w>לֹא</w>
<w>אֲשִׁיבֶנּוּ</w>
<w>עַל־</w>
<w>מִכְרָם</w>
<w>בַּכֶּסֶף</w>
<w>צַדִּיק</w>
<w>וְאֶבְיוֹן</w>
<w>בַּעֲבוּר</w>
<w>נַעֲלָֽיִם</w>׃
<V>2:7</V>
<w>הַשֹּׁאֲפִים</w>
<w>עַל־</w>
<w>עֲפַר־</w>
<w>אֶרֶץ</w>
<w>בְּרֹאשׁ</w>
<w>דַּלִּים</w>
<w>וְדֶרֶךְ</w>
<w>עֲנָוִים</w>
<w>יַטּוּ</w>
<w>וְאִישׁ</w>
<w>וְאָבִיו</w>
<w>יֵֽלְכוּ</w>
<w>אֶל־</w>
<w>הַֽנַּעֲרָה</w>
<w>לְמַעַן</w>
<w>חַלֵּל</w>
<w>אֶת־</w>
<w>שֵׁם</w>
<w>קָדְשִֽׁי</w>׃
<V>2:8</V>
<w>וְעַל־</w>
<w>בְּגָדִים</w>
<w>חֲבֻלִים</w>
<w>יַטּוּ</w>
<w>אֵצֶל</w>
<w>כָּל־</w>
<w>מִזְבֵּחַ</w>
<w>וְיֵין</w>
<h>עֲנוּשִׁים</h>
<w>יִשְׁתּוּ</w>
<w>בֵּית</w>
<w>אֱלֹהֵיהֶֽם</w>׃
<V>2:9</V>
<w>וְאָנֹכִי</w>
<w>הִשְׁמַדְתִּי</w>
<w>אֶת־</w>
<w>הָֽאֱמֹרִי</w>
<w>מִפְּנֵיהֶם</w>
<w>אֲשֶׁר</w>
<w>כְּגֹבַהּ</w>
<w>אֲרָזִים</w>
<w>גָּבְהוֹ</w>
<w>וְחָסֹן</w>
<w>הוּא</w>
<w>כָּֽאַלּוֹנִים</w>
<w>וָאַשְׁמִיד</w>
<w>פִּרְיוֹ</w>
<w>מִמַּעַל</w>
<w>וְשָׁרָשָׁיו</w>
<w>מִתָּֽחַת</w>׃
<V>2:10</V>
<w>וְאָנֹכִי</w>
<w>הֶעֱלֵיתִי</w>
<w>אֶתְכֶם</w>
<w>מֵאֶרֶץ</w>
<w>מִצְרָיִם</w>
<w>וָאוֹלֵךְ</w>
<w>אֶתְכֶם</w>
<w>בַּמִּדְבָּר</w>
<w>אַרְבָּעִים</w>
<w>שָׁנָה</w>
<w>לָרֶשֶׁת</w>
<w>אֶת־</w>
<w>אֶרֶץ</w>
<w>הָאֱמֹרִֽי</w>׃
<V>2:11</V>
<w>וָאָקִים</w>
<w>מִבְּנֵיכֶם</w>
<w>לִנְבִיאִים</w>
<w>וּמִבַּחוּרֵיכֶם</w>
<w>לִנְזִרִים</w>
<w>הַאַף</w>
<w>אֵֽין־</w>
<w>זֹאת</w>
<w>בְּנֵי</w>
<w>יִשְׂרָאֵל</w>
<w>נְאֻם־</w>
<w>יְהוָֽה</w>׃
<V>2:12</V>
<w>וַתַּשְׁקוּ</w>
<w>אֶת־</w>
<w>הַנְּזִרִים</w>
<w>יָיִן</w>
<w>וְעַל־</w>
<w>הַנְּבִיאִים</w>
<w>צִוִּיתֶם</w>
<w>לֵאמֹר</w>
<w>לֹא</w>
<w>תִּנָּבְאֽוּ</w>׃
<V>2:13</V>
<w>הִנֵּה</w>
<w>אָנֹכִי</w>
<w>מֵעִיק</w>
<w>תַּחְתֵּיכֶם</w>
<w>כַּאֲשֶׁר</w>
<w>תָּעִיק</w>
<w>הָעֲגָלָה</w>
<w>הַֽמְלֵאָה</w>
<w>לָהּ</w>
<w>עָמִֽיר</w>׃
<V>2:14</V>
<w>וְאָבַד</w>
<w>מָנוֹס</w>
<w>מִקָּל</w>
<w>וְחָזָק</w>
<w>לֹא־</w>
<w>יְאַמֵּץ</w>
<w>כֹּחוֹ</w>
<w>וְגִבּוֹר</w>
<w>לֹא־</w>
<w>יְמַלֵּט</w>
<w>נַפְשֽׁוֹ</w>׃
<V>2:15</V>
<w>וְתֹפֵשׂ</w>
<w>הַקֶּשֶׁת</w>
<w>לֹא</w>
<w>יַעֲמֹד</w>
<w>וְקַל</w>
<w>בְּרַגְלָיו</w>
<w>לֹא</w>
<w>יְמַלֵּט</w>
<w>וְרֹכֵב</w>
<w>הַסּוּס</w>
<w>לֹא</w>
<w>יְמַלֵּט</w>
<w>נַפְשֽׁוֹ</w>׃
<V>2:16</V>
<w>וְאַמִּיץ</w>
<w>לִבּוֹ</w>
<w>בַּגִּבּוֹרִים</w>
<w>עָרוֹם</w>
<w>יָנוּס</w>
<w>בַּיּוֹם־</w>
<w>הַהוּא</w>
<w>נְאֻם־</w>
<w>יְהוָֽה</w>׃
<p>פ</p>
<V>3:1</V>
<w>שִׁמְעוּ</w>
<w>אֶת־</w>
<w>הַדָּבָר</w>
<w>הַזֶּה</w>
<w>אֲשֶׁר</w>
<w>דִּבֶּר</w>
<w>יְהוָה</w>
<w>עֲלֵיכֶם</w>
<w>בְּנֵי</w>
<w>יִשְׂרָאֵל</w>
<w>עַל</w>
<w>כָּל־</w>
<w>הַמִּשְׁפָּחָה</w>
<w>אֲשֶׁר</w>
<w>הֶעֱלֵיתִי</w>
<w>מֵאֶרֶץ</w>
<w>מִצְרַיִם</w>
<w>לֵאמֹֽר</w>׃
<V>3:2</V>
<w>רַק</w>
<w>אֶתְכֶם</w>
<w>יָדַעְתִּי</w>
<w>מִכֹּל</w>
<w>מִשְׁפְּחוֹת</w>
<w>הָאֲדָמָה</w>
<w>עַל־</w>
<w>כֵּן</w>
<w>אֶפְקֹד</w>
<w>עֲלֵיכֶם</w>
<w>אֵת</w>
<w>כָּל־</w>
<w>עֲוֺנֹֽתֵיכֶֽם</w>׃
<V>3:3</V>
<w>הֲיֵלְכוּ</w>
<w>שְׁנַיִם</w>
<w>יַחְדָּו</w>
<w>בִּלְתִּי</w>
<w>אִם־</w>
<w>נוֹעָֽדוּ</w>׃
<V>3:4</V>
<w>הֲיִשְׁאַג</w>
<w>אַרְיֵה</w>
<w>בַּיַּעַר</w>
<w>וְטֶרֶף</w>
<w>אֵין</w>
<w>לוֹ</w>
<w>הֲיִתֵּן</w>
<w>כְּפִיר</w>
<w>קוֹלוֹ</w>
<w>מִמְּעֹנָתוֹ</w>
<w>בִּלְתִּי</w>
<w>אִם־</w>
<w>לָכָֽד</w>׃
<V>3:5</V>
<w>הֲתִפֹּל</w>
<w>צִפּוֹר</w>
<w>עַל־</w>
<w>פַּח</w>
<w>הָאָרֶץ</w>
<w>וּמוֹקֵשׁ</w>
<w>אֵין</w>
<w>לָהּ</w>
<w>הֲיַֽעֲלֶה־</w>
<w>פַּח</w>
<w>מִן־</w>
<w>הָאֲדָמָה</w>
<w>וְלָכוֹד</w>
<w>לֹא</w>
<w>יִלְכּֽוֹד</w>׃
<V>3:6</V>
<w>אִם־</w>
<w>יִתָּקַע</w>
<w>שׁוֹפָר</w>
<w>בְּעִיר</w>
<w>וְעָם</w>
<w>לֹא</w>
<w>יֶחֱרָדוּ</w>
<w>אִם־</w>
<w>תִּהְיֶה</w>
<w>רָעָה</w>
<w>בְּעִיר</w>
<w>וַיהוָה</w>
<w>לֹא</w>
<w>עָשָֽׂה</w>׃
<V>3:7</V>
<w>כִּי</w>
<w>לֹא</w>
<w>יַעֲשֶׂה</w>
<w>אֲדֹנָי</w>
<w>יְהוִה</w>
<w>דָּבָר</w>
<w>כִּי</w>
<w>אִם־</w>
<w>גָּלָה</w>
<w>סוֹדוֹ</w>
<w>אֶל־</w>
<w>עֲבָדָיו</w>
<w>הַנְּבִיאִֽים</w>׃
<V>3:8</V>
<w>אַרְיֵה</w>
<w>שָׁאָג</w>
<w>מִי</w>
<w>לֹא</w>
<w>יִירָא</w>
<w>אֲדֹנָי</w>
<w>יְהוִה</w>
<w>דִּבֶּר</w>
<w>מִי</w>
<w>לֹא</w>
<w>יִנָּבֵֽא</w>׃
<V>3:9</V>
<w>הַשְׁמִיעוּ</w>
<w>עַל־</w>
<w>אַרְמְנוֹת</w>
<w>בְּאַשְׁדּוֹד</w>
<w>וְעַֽל־</w>
<w>אַרְמְנוֹת</w>
<w>בְּאֶרֶץ</w>
<w>מִצְרָיִם</w>
<w>וְאִמְרוּ</w>
<w>הֵאָֽסְפוּ</w>
<w>עַל־</w>
<w>הָרֵי</w>
<w>שֹׁמְרוֹן</w>
<w>וּרְאוּ</w>
<w>מְהוּמֹת</w>
<w>רַבּוֹת</w>
<w>בְּתוֹכָהּ</w>
<w>וַעֲשׁוּקִים</w>
<w>בְּקִרְבָּֽהּ</w>׃
<V>3:10</V>
<w>וְלֹֽא־</w>
<w>יָדְעוּ</w>
<w>עֲשׂוֹת־</w>
<w>נְכֹחָה</w>
<w>נְאֻם־</w>
<w>יְהוָה</w>
<w>הָאֽוֹצְרִים</w>
<w>חָמָס</w>
<w>וָשֹׁד</w>
<w>בְּאַרְמְנֽוֹתֵיהֶֽם</w>׃
<p>פ</p>
<V>3:11</V>
<w>לָכֵן</w>
<w>כֹּה</w>
<w>אָמַר</w>
<w>אֲדֹנָי</w>
<w>יְהוִה</w>
<w>צַר</w>
<w>וּסְבִיב</w>
<w>הָאָרֶץ</w>
<w>וְהוֹרִד</w>
<w>מִמֵּךְ</w>
<w>עֻזֵּךְ</w>
<w>וְנָבֹזּוּ</w>
<w>אַרְמְנוֹתָֽיִךְ</w>׃
<V>3:12</V>
<w>כֹּה</w>
<w>אָמַר</w>
<w>יְהוָה</w>
<w>כַּאֲשֶׁר</w>
<w>יַצִּיל</w>
<w>הָרֹעֶה</w>
<w>מִפִּי</w>
<w>הָאֲרִי</w>
<w>שְׁתֵּי</w>
<w>כְרָעַיִם</w>
<w>אוֹ</w>
<h>בְדַל־</h>
<w>אֹזֶן</w>
<w>כֵּן</w>
<w>יִנָּצְלוּ</w>
<w>בְּנֵי</w>
<w>יִשְׂרָאֵל</w>
<w>הַיֹּֽשְׁבִים</w>
<w>בְּשֹׁמְרוֹן</w>
<h>בִּפְאַת</h>
<w>מִטָּה</w>
<h>וּבִדְמֶשֶׁק</h>
<w>עָֽרֶשׂ</w>׃
<V>3:13</V>
<w>שִׁמְעוּ</w>
<w>וְהָעִידוּ</w>
<w>בְּבֵית</w>
<w>יַֽעֲקֹב</w>
<w>נְאֻם־</w>
<w>אֲדֹנָי</w>
<w>יְהוִה</w>
<w>אֱלֹהֵי</w>
<w>הַצְּבָאֽוֹת</w>׃
<V>3:14</V>
<w>כִּי</w>
<w>בְּיוֹם</w>
<w>פָּקְדִי</w>
<w>פִשְׁעֵֽי־</w>
<w>יִשְׂרָאֵל</w>
<w>עָלָיו</w>
<w>וּפָֽקַדְתִּי</w>
<w>עַל־</w>
<w>מִזְבְּחוֹת</w>
<w>בֵּֽית־</w>
<w>אֵל</w>
<w>וְנִגְדְּעוּ</w>
<w>קַרְנוֹת</w>
<w>הַמִּזְבֵּחַ</w>
<w>וְנָפְלוּ</w>
<w>לָאָֽרֶץ</w>׃
<V>3:15</V>
<w>וְהִכֵּיתִי</w>
<w>בֵית־</w>
<w>הַחֹרֶף</w>
<w>עַל־</w>
<w>בֵּית</w>
<w>הַקָּיִץ</w>
<w>וְאָבְדוּ</w>
<w>בָּתֵּי</w>
<w>הַשֵּׁן</w>
<w>וְסָפוּ</w>
<w>בָּתִּים</w>
<w>רַבִּים</w>
<w>נְאֻם־</w>
<w>יְהוָֽה</w>׃
<s>ס</s>
<V>4:1</V>
<w>שִׁמְעוּ</w>
<w>הַדָּבָר</w>
<w>הַזֶּה</w>
<w>פָּרוֹת</w>
<w>הַבָּשָׁן</w>
<w>אֲשֶׁר</w>
<w>בְּהַר</w>
<w>שֹֽׁמְרוֹן</w>
<w>הָעֹשְׁקוֹת</w>
<w>דַּלִּים</w>
<w>הָרֹצְצוֹת</w>
<w>אֶבְיוֹנִים</w>
<w>הָאֹמְרֹת</w>
<w>לַאֲדֹֽנֵיהֶם</w>
<w>הָבִיאָה</w>
<w>וְנִשְׁתֶּֽה</w>׃
<V>4:2</V>
<w>נִשְׁבַּע</w>
<w>אֲדֹנָי</w>
<w>יְהוִה</w>
<w>בְּקָדְשׁוֹ</w>
<w>כִּי</w>
<w>הִנֵּה</w>
<w>יָמִים</w>
<w>בָּאִים</w>
<w>עֲלֵיכֶם</w>
<w>וְנִשָּׂא</w>
<w>אֶתְכֶם</w>
<w>בְּצִנּוֹת</w>
<w>וְאַחֲרִיתְכֶן</w>
<w>בְּסִירוֹת</w>
<h>דּוּגָֽה</h>׃
<V>4:3</V>
<w>וּפְרָצִים</w>
<w>תֵּצֶאנָה</w>
<w>אִשָּׁה</w>
<w>נֶגְדָּהּ</w>
<w>וְהִשְׁלַכְתֶּנָה</w>
<w>הַהַרְמוֹנָה</w>
<w>נְאֻם־</w>
<w>יְהוָֽה</w>׃
<V>4:4</V>
<w>בֹּאוּ</w>
<w>בֵֽית־</w>
<w>אֵל</w>
<w>וּפִשְׁעוּ</w>
<w>הַגִּלְגָּל</w>
<w>הַרְבּוּ</w>
<w>לִפְשֹׁעַ</w>
<w>וְהָבִיאוּ</w>
<w>לַבֹּקֶר</w>
<w>זִבְחֵיכֶם</w>
<w>לִשְׁלֹשֶׁת</w>
<w>יָמִים</w>
<w>מַעְשְׂרֹֽתֵיכֶֽם</w>׃
<V>4:5</V>
<w>וְקַטֵּר</w>
<w>מֵֽחָמֵץ</w>
<w>תּוֹדָה</w>
<w>וְקִרְאוּ</w>
<w>נְדָבוֹת</w>
<w>הַשְׁמִיעוּ</w>
<w>כִּי</w>
<w>כֵן</w>
<w>אֲהַבְתֶּם</w>
<w>בְּנֵי</w>
<w>יִשְׂרָאֵל</w>
<w>נְאֻם</w>
<w>אֲדֹנָי</w>
<w>יְהוִֽה</w>׃
<V>4:6</V>
<w>וְגַם־</w>
<w>אֲנִי</w>
<w>נָתַתִּי</w>
<w>לָכֶם</w>
<w>נִקְיוֹן</w>
<w>שִׁנַּיִם</w>
<w>בְּכָל־</w>
<w>עָרֵיכֶם</w>
<w>וְחֹסֶר</w>
<w>לֶחֶם</w>
<w>בְּכֹל</w>
<w>מְקוֹמֹֽתֵיכֶם</w>
<w>וְלֹֽא־</w>
<w>שַׁבְתֶּם</w>
<w>עָדַי</w>
<w>נְאֻם־</w>
<w>יְהוָֽה</w>׃
<V>4:7</V>
<w>וְגַם</w>
<w>אָנֹכִי</w>
<w>מָנַעְתִּי</w>
<w>מִכֶּם</w>
<w>אֶת־</w>
<w>הַגֶּשֶׁם</w>
<w>בְּעוֹד</w>
<w>שְׁלֹשָׁה</w>
<w>חֳדָשִׁים</w>
<w>לַקָּצִיר</w>
<w>וְהִמְטַרְתִּי</w>
<w>עַל־</w>
<w>עִיר</w>
<w>אֶחָת</w>
<w>וְעַל־</w>
<w>עִיר</w>
<w>אַחַת</w>
<w>לֹא</w>
<w>אַמְטִיר</w>
<w>חֶלְקָה</w>
<w>אַחַת</w>
<w>תִּמָּטֵר</w>
<w>וְחֶלְקָה</w>
<w>אֲשֶֽׁר־</w>
<w>לֹֽא־</w>
<w>תַמְטִיר</w>
<w>עָלֶיהָ</w>
<w>תִּיבָֽשׁ</w>׃
<V>4:8</V>
<w>וְנָעוּ</w>
<w>שְׁתַּיִם</w>
<w>שָׁלֹשׁ</w>
<w>עָרִים</w>
<w>אֶל־</w>
<w>עִיר</w>
<w>אַחַת</w>
<w>לִשְׁתּוֹת</w>
<w>מַיִם</w>
<w>וְלֹא</w>
<w>יִשְׂבָּעוּ</w>
<w>וְלֹֽא־</w>
<w>שַׁבְתֶּם</w>
<w>עָדַי</w>
<w>נְאֻם־</w>
<w>יְהוָֽה</w>׃
<V>4:9</V>
<w>הִכֵּיתִי</w>
<w>אֶתְכֶם</w>
<w>בַּשִּׁדָּפוֹן</w>
<w>וּבַיֵּרָקוֹן</w>
<w>הַרְבּוֹת</w>
<w>גַּנּוֹתֵיכֶם</w>
<w>וְכַרְמֵיכֶם</w>
<w>וּתְאֵנֵיכֶם</w>
<w>וְזֵיתֵיכֶם</w>
<w>יֹאכַל</w>
<w>הַגָּזָם</w>
<w>וְלֹֽא־</w>
<w>שַׁבְתֶּם</w>
<w>עָדַי</w>
<w>נְאֻם־</w>
<w>יְהוָֽה</w>׃
<s>ס</s>
<V>4:10</V>
<w>שִׁלַּחְתִּי</w>
<w>בָכֶם</w>
<w>דֶּבֶר</w>
<w>בְּדֶרֶךְ</w>
<w>מִצְרַיִם</w>
<w>הָרַגְתִּי</w>
<w>בַחֶרֶב</w>
<w>בַּחוּרֵיכֶם</w>
<w>עִם</w>
<w>שְׁבִי</w>
<w>סֽוּסֵיכֶם</w>
<w>וָאַעֲלֶה</w>
<w>בְּאֹשׁ</w>
<w>מַחֲנֵיכֶם</w>
<w>וּֽבְאַפְּכֶם</w>
<w>וְלֹֽא־</w>
<w>שַׁבְתֶּם</w>
<w>עָדַי</w>
<w>נְאֻם־</w>
<w>יְהוָֽה</w>׃
<V>4:11</V>
<w>הָפַכְתִּי</w>
<w>בָכֶם</w>
<w>כְּמַהְפֵּכַת</w>
<w>אֱלֹהִים</w>
<w>אֶת־</w>
<w>סְדֹם</w>
<w>וְאֶת־</w>
<w>עֲמֹרָה</w>
<w>וַתִּהְיוּ</w>
<w>כְּאוּד</w>
<w>מֻצָּל</w>
<w>מִשְׂרֵפָה</w>
<w>וְלֹֽא־</w>
<w>שַׁבְתֶּם</w>
<w>עָדַי</w>
<w>נְאֻם־</w>
<w>יְהוָֽה</w>׃
<s>ס</s>
<V>4:12</V>
<w>לָכֵן</w>
<w>כֹּה</w>
<w>אֶעֱשֶׂה־</w>
<w>לְּךָ</w>
<w>יִשְׂרָאֵל</w>
<w>עֵקֶב</w>
<w>כִּֽי־</w>
<w>זֹאת</w>
<w>אֶֽעֱשֶׂה־</w>
<w>לָּךְ</w>
<w>הִכּוֹן</w>
<w>לִקְרַאת־</w>
<w>אֱלֹהֶיךָ</w>
<w>יִשְׂרָאֵֽל</w>׃
<V>4:13</V>
<w>כִּי</w>
<w>הִנֵּה</w>
<w>יוֹצֵר</w>
<w>הָרִים</w>
<w>וּבֹרֵא</w>
<w>רוּחַ</w>
<w>וּמַגִּיד</w>
<w>לְאָדָם</w>
<w>מַה־</w>
<h>שֵּׂחוֹ</h>
<w>עֹשֵׂה</w>
<w>שַׁחַר</w>
<w>עֵיפָה</w>
<w>וְדֹרֵךְ</w>
<w>עַל־</w>
<w>בָּמֳתֵי</w>
<w>אָרֶץ</w>
<w>יְהוָה</w>
<w>אֱלֹהֵֽי־</w>
<w>צְבָאוֹת</w>
<w>שְׁמֽוֹ</w>׃
<s>ס</s>
<V>5:1</V>
<w>שִׁמְעוּ</w>
<w>אֶת־</w>
<w>הַדָּבָר</w>
<w>הַזֶּה</w>
<w>אֲשֶׁר</w>
<w>אָנֹכִי</w>
<w>נֹשֵׂא</w>
<w>עֲלֵיכֶם</w>
<w>קִינָה</w>
<w>בֵּית</w>
<w>יִשְׂרָאֵֽל</w>׃
<V>5:2</V>
<w>נָֽפְלָה</w>
<w>לֹֽא־</w>
<w>תוֹסִיף</w>
<w>קוּם</w>
<w>בְּתוּלַת</w>
<w>יִשְׂרָאֵל</w>
<w>נִטְּשָׁה</w>
<w>עַל־</w>
<w>אַדְמָתָהּ</w>
<w>אֵין</w>
<w>מְקִימָֽהּ</w>׃
<V>5:3</V>
<w>כִּי</w>
<w>כֹה</w>
<w>אָמַר</w>
<w>אֲדֹנָי</w>
<w>יְהוִה</w>
<w>הָעִיר</w>
<w>הַיֹּצֵאת</w>
<w>אֶלֶף</w>
<w>תַּשְׁאִיר</w>
<w>מֵאָה</w>
<w>וְהַיּוֹצֵאת</w>
<w>מֵאָה</w>
<w>תַּשְׁאִיר</w>
<w>עֲשָׂרָה</w>
<w>לְבֵית</w>
<w>יִשְׂרָאֵֽל</w>׃
<s>ס</s>
<V>5:4</V>
<w>כִּי</w>
<w>כֹה</w>
<w>אָמַר</w>
<w>יְהוָה</w>
<w>לְבֵית</w>
<w>יִשְׂרָאֵל</w>
<w>דִּרְשׁוּנִי</w>
<w>וִֽחְיֽוּ</w>׃
<V>5:5</V>
<w>וְאַֽל־</w>
<w>תִּדְרְשׁוּ</w>
<w>בֵּֽית־</w>
<w>אֵל</w>
<w>וְהַגִּלְגָּל</w>
<w>לֹא</w>
<w>תָבֹאוּ</w>
<w>וּבְאֵר</w>
<w>שֶׁבַע</w>
<w>לֹא</w>
<w>תַעֲבֹרוּ</w>
<w>כִּי</w>
<w>הַגִּלְגָּל</w>
<w>גָּלֹה</w>
<w>יִגְלֶה</w>
<w>וּבֵֽית־</w>
<w>אֵל</w>
<w>יִהְיֶה</w>
<w>לְאָֽוֶן</w>׃
<V>5:6</V>
<w>דִּרְשׁוּ</w>
<w>אֶת־</w>
<w>יְהוָה</w>
<w>וִֽחְיוּ</w>
<w>פֶּן־</w>
<w>יִצְלַח</w>
<w>כָּאֵשׁ</w>
<w>בֵּית</w>
<w>יוֹסֵף</w>
<w>וְאָכְלָה</w>
<w>וְאֵין־</w>
<w>מְכַבֶּה</w>
<w>לְבֵֽית־</w>
<w>אֵֽל</w>׃
<V>5:7</V>
<w>הַהֹפְכִים</w>
<w>לְלַעֲנָה</w>
<w>מִשְׁפָּט</w>
<w>וּצְדָקָה</w>
<w>לָאָרֶץ</w>
<w>הִנִּֽיחוּ</w>׃
<V>5:8</V>
<w>עֹשֵׂה</w>
<w>כִימָה</w>
<w>וּכְסִיל</w>
<w>וְהֹפֵךְ</w>
<w>לַבֹּקֶר</w>
<w>צַלְמָוֶת</w>
<w>וְיוֹם</w>
<w>לַיְלָה</w>
<w>הֶחְשִׁיךְ</w>
<w>הַקּוֹרֵא</w>
<w>לְמֵֽי־</w>
<w>הַיָּם</w>
<w>וַֽיִּשְׁפְּכֵם</w>
<w>עַל־</w>
<w>פְּנֵי</w>
<w>הָאָרֶץ</w>
<w>יְהוָה</w>
<w>שְׁמֽוֹ</w>׃
<s>ס</s>
<V>5:9</V>
<w>הַמַּבְלִיג</w>
<w>שֹׁד</w>
<w>עַל־</w>
<w>עָז</w>
<w>וְשֹׁד</w>
<w>עַל־</w>
<w>מִבְצָר</w>
<w>יָבֽוֹא</w>׃
<V>5:10</V>
<w>שָׂנְאוּ</w>
<w>בַשַּׁעַר</w>
<w>מוֹכִיחַ</w>
<w>וְדֹבֵר</w>
<w>תָּמִים</w>
<w>יְתָעֵֽבוּ</w>׃
<V>5:11</V>
<w>לָכֵן</w>
<w>יַעַן</w>
<h>בּוֹשַׁסְכֶם</h>
<w>עַל־</w>
<w>דָּל</w>
<w>וּמַשְׂאַת־</w>
<w>בַּר</w>
<w>תִּקְחוּ</w>
<w>מִמֶּנּוּ</w>
<w>בָּתֵּי</w>
<w>גָזִית</w>
<w>בְּנִיתֶם</w>
<w>וְלֹא־</w>
<w>תֵשְׁבוּ</w>
<w>בָם</w>
<w>כַּרְמֵי־</w>
<w>חֶמֶד</w>
<w>נְטַעְתֶּם</w>
<w>וְלֹא</w>
<w>תִשְׁתּוּ</w>
<w>אֶת־</w>
<w>יֵינָֽם</w>׃
<V>5:12</V>
<w>כִּי</w>
<w>יָדַעְתִּי</w>
<w>רַבִּים</w>
<w>פִּשְׁעֵיכֶם</w>
<w>וַעֲצֻמִים</w>
<w>חַטֹּֽאתֵיכֶם</w>
<w>צֹרְרֵי</w>
<w>צַדִּיק</w>
<w>לֹקְחֵי</w>
<w>כֹפֶר</w>
<w>וְאֶבְיוֹנִים</w>
<w>בַּשַּׁעַר</w>
<w>הִטּֽוּ</w>׃
<V>5:13</V>
<w>לָכֵן</w>
<w>הַמַּשְׂכִּיל</w>
<w>בָּעֵת</w>
<w>הַהִיא</w>
<w>יִדֹּם</w>
<w>כִּי</w>
<w>עֵת</w>
<w>רָעָה</w>
<w>הִֽיא</w>׃
<V>5:14</V>
<w>דִּרְשׁוּ־</w>
<w>טוֹב</w>
<w>וְאַל־</w>
<w>רָע</w>
<w>לְמַעַן</w>
<w>תִּֽחְיוּ</w>
<w>וִיהִי־</w>
<w>כֵן</w>
<w>יְהוָה</w>
<w>אֱלֹהֵֽי־</w>
<w>צְבָאוֹת</w>
<w>אִתְּכֶם</w>
<w>כַּאֲשֶׁר</w>
<w>אֲמַרְתֶּֽם</w>׃
<V>5:15</V>
<w>שִׂנְאוּ־</w>
<w>רָע</w>
<w>וְאֶהֱבוּ</w>
<w>טוֹב</w>
<w>וְהַצִּיגוּ</w>
<w>בַשַּׁעַר</w>
<w>מִשְׁפָּט</w>
<w>אוּלַי</w>
<w>יֽ͏ֶחֱנַן</w>
<w>יְהוָה</w>
<w>אֱלֹהֵֽי־</w>
<w>צְבָאוֹת</w>
<w>שְׁאֵרִית</w>
<w>יוֹסֵֽף</w>׃
<s>ס</s>
<V>5:16</V>
<w>לָכֵן</w>
<w>כֹּֽה־</w>
<w>אָמַר</w>
<w>יְהוָה</w>
<w>אֱלֹהֵי</w>
<w>צְבָאוֹת</w>
<w>אֲדֹנָי</w>
<w>בְּכָל־</w>
<w>רְחֹבוֹת</w>
<w>מִסְפֵּד</w>
<w>וּבְכָל־</w>
<w>חוּצוֹת</w>
<w>יֹאמְרוּ</w>
<w>הוֹ־</w>
<w>הוֹ</w>
<w>וְקָרְאוּ</w>
<w>אִכָּר</w>
<w>אֶל־</w>
<w>אֵבֶל</w>
<w>וּמִסְפֵּד</w>
<w>אֶל־</w>
<w>יוֹדְעֵי</w>
<w>נֶֽהִי</w>׃
<V>5:17</V>
<w>וּבְכָל־</w>
<w>כְּרָמִים</w>
<w>מִסְפֵּד</w>
<w>כִּֽי־</w>
<w>אֶעֱבֹר</w>
<w>בְּקִרְבְּךָ</w>
<w>אָמַר</w>
<w>יְהוָֽה</w>׃
<s>ס</s>
<V>5:18</V>
<w>הוֹי</w>
<w>הַמִּתְאַוִּים</w>
<w>אֶת־</w>
<w>יוֹם</w>
<w>יְהוָה</w>
<w>לָמָּה־</w>
<w>זֶּה</w>
<w>לָכֶם</w>
<w>יוֹם</w>
<w>יְהוָה</w>
<w>הוּא־</w>
<w>חֹשֶׁךְ</w>
<w>וְלֹא־</w>
<w>אֽוֹר</w>׃
<V>5:19</V>
<w>כַּאֲשֶׁר</w>
<w>יָנוּס</w>
<w>אִישׁ</w>
<w>מִפְּנֵי</w>
<w>הָאֲרִי</w>
<w>וּפְגָעוֹ</w>
<w>הַדֹּב</w>
<w>וּבָא</w>
<w>הַבַּיִת</w>
<w>וְסָמַךְ</w>
<w>יָדוֹ</w>
<w>עַל־</w>
<w>הַקִּיר</w>
<w>וּנְשָׁכוֹ</w>
<w>הַנָּחָֽשׁ</w>׃
<V>5:20</V>
<w>הֲלֹא־</w>
<w>חֹשֶׁךְ</w>
<w>יוֹם</w>
<w>יְהוָה</w>
<w>וְלֹא־</w>
<w>אוֹר</w>
<h>וְאָפֵל</h>
<w>וְלֹא־</w>
<w>נֹגַֽהּ</w>
<w>לֽוֹ</w>׃
<V>5:21</V>
<w>שָׂנֵאתִי</w>
<w>מָאַסְתִּי</w>
<w>חַגֵּיכֶם</w>
<w>וְלֹא</w>
<w>אָרִיחַ</w>
<w>בְּעַצְּרֹֽתֵיכֶֽם</w>׃
<V>5:22</V>
<w>כִּי</w>
<w>אִם־</w>
<w>תַּעֲלוּ־</w>
<w>לִי</w>
<w>עֹלוֹת</w>
<w>וּמִנְחֹתֵיכֶם</w>
<w>לֹא</w>
<w>אֶרְצֶה</w>
<w>וְשֶׁלֶם</w>
<w>מְרִיאֵיכֶם</w>
<w>לֹא</w>
<w>אַבִּֽיט</w>׃
<V>5:23</V>
<w>הָסֵר</w>
<w>מֵעָלַי</w>
<w>הֲמוֹן</w>
<w>שִׁרֶיךָ</w>
<w>וְזִמְרַת</w>
<w>נְבָלֶיךָ</w>
<w>לֹא</w>
<w>אֶשְׁמָֽע</w>׃
<V>5:24</V>
<w>וְיִגַּל</w>
<w>כַּמַּיִם</w>
<w>מִשְׁפָּט</w>
<w>וּצְדָקָה</w>
<w>כְּנַחַל</w>
<w>אֵיתָֽן</w>׃
<V>5:25</V>
<w>הַזְּבָחִים</w>
<w>וּמִנְחָה</w>
<w>הִֽגַּשְׁתֶּם־</w>
<w>לִי</w>
<w>בַמִּדְבָּר</w>
<w>אַרְבָּעִים</w>
<w>שָׁנָה</w>
<w>בֵּית</w>
<w>יִשְׂרָאֵֽל</w>׃
<V>5:26</V>
<w>וּנְשָׂאתֶם</w>
<w>אֵת</w>
<w>סִכּוּת</w>
<w>מַלְכְּכֶם</w>
<w>וְאֵת</w>
<w>כִּיּוּן</w>
<w>צַלְמֵיכֶם</w>
<w>כּוֹכַב</w>
<w>אֱלֹהֵיכֶם</w>
<w>אֲשֶׁר</w>
<w>עֲשִׂיתֶם</w>
<w>לָכֶֽם</w>׃
<V>5:27</V>
<w>וְהִגְלֵיתִי</w>
<w>אֶתְכֶם</w>
<w>מֵהָלְאָה</w>
<w>לְדַמָּשֶׂק</w>
<w>אָמַר</w>
<w>יְהוָה</w>
<w>אֱלֹהֵֽי־</w>
<w>צְבָאוֹת</w>
<w>שְׁמֽוֹ</w>׃
<p>פ</p>
<V>6:1</V>
<w>הוֹי</w>
<w>הַשַּׁאֲנַנִּים</w>
<w>בְּצִיּוֹן</w>
<w>וְהַבֹּטְחִים</w>
<w>בְּהַר</w>
<w>שֹׁמְרוֹן</w>
<w>נְקֻבֵי</w>
<w>רֵאשִׁית</w>
<w>הַגּוֹיִם</w>
<w>וּבָאוּ</w>
<w>לָהֶם</w>
<w>בֵּית</w>
<w>יִשְׂרָאֵֽל</w>׃
<V>6:2</V>
<w>עִבְרוּ</w>
<w>כַֽלְנֵה</w>
<w>וּרְאוּ</w>
<w>וּלְכוּ</w>
<w>מִשָּׁם</w>
<w>חֲמַת</w>
<w>רַבָּה</w>
<w>וּרְדוּ</w>
<w>גַת־</w>
<w>פְּלִשְׁתּים</w>
<w>הֲטוֹבִים</w>
<w>מִן־</w>
<w>הַמַּמְלָכוֹת</w>
<w>הָאֵלֶּה</w>
<w>אִם־</w>
<w>רַב</w>
<w>גְּבוּלָם</w>
<w>מִגְּבֻלְכֶֽם</w>׃
<V>6:3</V>
<w>הַֽמְנַדִּים</w>
<w>לְיוֹם</w>
<w>רָע</w>
<w>וַתַּגִּישׁוּן</w>
<w>שֶׁבֶת</w>
<w>חָמָֽס</w>׃
<V>6:4</V>
<w>הַשֹּֽׁכְבִים</w>
<w>עַל־</w>
<w>מִטּוֹת</w>
<w>שֵׁן</w>
<w>וּסְרֻחִים</w>
<w>עַל־</w>
<w>עַרְשׂוֹתָם</w>
<w>וְאֹכְלִים</w>
<w>כָּרִים</w>
<w>מִצֹּאן</w>
<w>וַעֲגָלִים</w>
<w>מִתּוֹךְ</w>
<w>מַרְבֵּֽק</w>׃
<V>6:5</V>
<h>הַפֹּרְטִים</h>
<w>עַל־</w>
<w>פִּי</w>
<w>הַנָּבֶל</w>
<w>כְּדָוִיד</w>
<w>חָשְׁבוּ</w>
<w>לָהֶם</w>
<w>כְּלֵי־</w>
<w>שִֽׁיר</w>׃
<V>6:6</V>
<w>הַשֹּׁתִים</w>
<w>בְּמִזְרְקֵי</w>
<w>יַיִן</w>
<w>וְרֵאשִׁית</w>
<w>שְׁמָנִים</w>
<w>יִמְשָׁחוּ</w>
<w>וְלֹא</w>
<w>נֶחְלוּ</w>
<w>עַל־</w>
<w>שֵׁבֶר</w>
<w>יוֹסֵֽף</w>
<V>6:7</V>
<w>לָכֵן</w>
<w>עַתָּה</w>
<w>יִגְלוּ</w>
<w>בְּרֹאשׁ</w>
<w>גֹּלִים</w>
<w>וְסָר</w>
<w>מִרְזַח</w>
<w>סְרוּחִֽים</w>׃
<p>פ</p>
<V>6:8</V>
<w>נִשְׁבַּע</w>
<w>אֲדֹנָי</w>
<w>יְהוִה</w>
<w>בְּנַפְשׁוֹ</w>
<w>נְאֻם־</w>
<w>יְהוָה</w>
<w>אֱלֹהֵי</w>
<w>צְבָאוֹת</w>
<h>מְתָאֵב</h>
<w>אָֽנֹכִי</w>
<w>אֶת־</w>
<w>גְּאוֹן</w>
<w>יַֽעֲקֹב</w>
<w>וְאַרְמְנֹתָיו</w>
<w>שָׂנֵאתִי</w>
<w>וְהִסְגַּרְתִּי</w>
<w>עִיר</w>
<w>וּמְלֹאָֽהּ</w>׃
<V>6:9</V>
<w>וְהָיָה</w>
<w>אִם־</w>
<w>יִוָּתְרוּ</w>
<w>עֲשָׂרָה</w>
<w>אֲנָשִׁים</w>
<w>בְּבַיִת</w>
<w>אֶחָד</w>
<w>וָמֵֽתוּ</w>׃
<V>6:10</V>
<w>וּנְשָׂאוֹ</w>
<w>דּוֹדוֹ</w>
<h>וּמְסָרְפוֹ</h>
<w>לְהוֹצִיא</w>
<w>עֲצָמִים</w>
<w>מִן־</w>
<w>הַבַּיִת</w>
<w>וְאָמַר</w>
<w>לַאֲשֶׁר</w>
<w>בְּיַרְכְּתֵי</w>
<w>הַבַּיִת</w>
<w>הַעוֹד</w>
<w>עִמָּךְ</w>
<w>וְאָמַר</w>
<w>אָפֶס</w>
<w>וְאָמַר</w>
<w>הָס</w>
<w>כִּי</w>
<w>לֹא</w>
<w>לְהַזְכִּיר</w>
<w>בְּשֵׁם</w>
<w>יְהוָֽה</w>׃
<V>6:11</V>
<w>כִּֽי־</w>
<w>הִנֵּה</w>
<w>יְהוָה</w>
<w>מְצַוֶּה</w>
<w>וְהִכָּה</w>
<w>הַבַּיִת</w>
<w>הַגָּדוֹל</w>
<h>רְסִיסִים</h>
<w>וְהַבַּיִת</w>
<w>הַקָּטֹן</w>
<w>בְּקִעִֽים</w>׃
<V>6:12</V>
<w>הַיְרֻצוּן</w>
<w>בַּסֶּלַע</w>
<w>סוּסִים</w>
<w>אִֽם־</w>
<w>יַחֲרוֹשׁ</w>
<w>בַּבְּקָרִים</w>
<w>כִּֽי־</w>
<w>הֲפַכְתֶּם</w>
<w>לְרֹאשׁ</w>
<w>מִשְׁפָּט</w>
<w>וּפְרִי</w>
<w>צְדָקָה</w>
<w>לְלַעֲנָֽה</w>׃
<V>6:13</V>
<w>הַשְּׂמֵחִים</w>
<w>לְלֹא</w>
<w>דָבָר</w>
<w>הָאֹמְרִים</w>
<w>הֲלוֹא</w>
<w>בְחָזְקֵנוּ</w>
<w>לָקַחְנוּ</w>
<w>לָנוּ</w>
<w>קַרְנָֽיִם</w>׃
<V>6:14</V>
<w>כִּי</w>
<w>הִנְנִי</w>
<w>מֵקִים</w>
<w>עֲלֵיכֶם</w>
<w>בֵּית</w>
<w>יִשְׂרָאֵל</w>
<w>נְאֻם־</w>
<w>יְהוָה</w>
<w>אֱלֹהֵי</w>
<w>הַצְּבָאוֹת</w>
<w>גּוֹי</w>
<w>וְלָחֲצוּ</w>
<w>אֶתְכֶם</w>
<w>מִלְּבוֹא</w>
<w>חֲמָת</w>
<w>עַד־</w>
<w>נַחַל</w>
<w>הָעֲרָבָֽה</w>׃
<s>ס</s>
<V>7:1</V>
<w>כֹּה</w>
<w>הִרְאַנִי</w>
<w>אֲדֹנָי</w>
<w>יְהוִה</w>
<w>וְהִנֵּה</w>
<w>יוֹצֵר</w>
<w>גֹּבַי</w>
<w>בִּתְחִלַּת</w>
<w>עֲלוֹת</w>
<w>הַלָּקֶשׁ</w>
<w>וְהִנֵּה־</w>
<w>לֶקֶשׁ</w>
<w>אַחַר</w>
<w>גִּזֵּי</w>
<w>הַמֶּֽלֶךְ</w>׃
<V>7:2</V>
<w>וְהָיָה</w>
<w>אִם־</w>
<w>כִּלָּה</w>
<w>לֶֽאֱכֹל</w>
<w>אֶת־</w>
<w>עֵשֶׂב</w>
<w>הָאָרֶץ</w>
<w>וָאֹמַר</w>
<w>אֲדֹנָי</w>
<w>יְהוִה</w>
<w>סְֽלַֽח־</w>
<w>נָא</w>
<w>מִי</w>
<w>יָקוּם</w>
<w>יַֽעֲקֹב</w>
<w>כִּי</w>
<w>קָטֹן</w>
<w>הֽוּא</w>׃
<V>7:3</V>
<w>נִחַם</w>
<w>יְהוָה</w>
<w>עַל־</w>
<w>זֹאת</w>
<w>לֹא</w>
<w>תִהְיֶה</w>
<w>אָמַר</w>
<w>יְהוָֽה</w>׃
<V>7:4</V>
<w>כֹּה</w>
<w>הִרְאַנִי</w>
<w>אֲדֹנָי</w>
<w>יְהוִה</w>
<w>וְהִנֵּה</w>
<w>קֹרֵא</w>
<w>לָרִב</w>
<w>בָּאֵשׁ</w>
<w>אֲדֹנָי</w>
<w>יְהוִה</w>
<w>וַתֹּאכַל</w>
<w>אֶת־</w>
<w>תְּהוֹם</w>
<w>רַבָּה</w>
<w>וְאָכְלָה</w>
<w>אֶת־</w>
<w>הַחֵֽלֶק</w>׃
<V>7:5</V>
<w>וָאֹמַר</w>
<w>אֲדֹנָי</w>
<w>יְהוִה</w>
<w>חֲדַל־</w>
<w>נָא</w>
<w>מִי</w>
<w>יָקוּם</w>
<w>יַעֲקֹב</w>
<w>כִּי</w>
<w>קָטֹן</w>
<w>הֽוּא</w>׃
<V>7:6</V>
<w>נִחַם</w>
<w>יְהוָה</w>
<w>עַל־</w>
<w>זֹאת</w>
<w>גַּם־</w>
<w>הִיא</w>
<w>לֹא</w>
<w>תִֽהְיֶה</w>
<w>אָמַר</w>
<w>אֲדֹנָי</w>
<w>יְהוִֽה</w>׃
<s>ס</s>
<V>7:7</V>
<w>כֹּה</w>
<w>הִרְאַנִי</w>
<w>וְהִנֵּה</w>
<w>אֲדֹנָי</w>
<w>נִצָּב</w>
<w>עַל־</w>
<w>חוֹמַת</w>
<w>אֲנָךְ</w>
<w>וּבְיָדוֹ</w>
<w>אֲנָֽךְ</w>׃
<V>7:8</V>
<w>וַיֹּאמֶר</w>
<w>יְהוָה</w>
<w>אֵלַי</w>
<w>מָֽה־</w>
<w>אַתָּה</w>
<w>רֹאֶה</w>
<w>עָמוֹס</w>
<w>וָאֹמַר</w>
<w>אֲנָךְ</w>
<w>וַיֹּאמֶר</w>
<w>אֲדֹנָי</w>
<w>הִנְנִי</w>
<w>שָׂם</w>
<w>אֲנָךְ</w>
<w>בְּקֶרֶב</w>
<w>עַמִּי</w>
<w>יִשְׂרָאֵל</w>
<w>לֹֽא־</w>
<w>אוֹסִיף</w>
<w>עוֹד</w>
<w>עֲבוֹר</w>
<w>לֽוֹ</w>׃
<V>7:9</V>
<w>וְנָשַׁמּוּ</w>
<w>בָּמוֹת</w>
<w>יִשְׂחָק</w>
<w>וּמִקְדְּשֵׁי</w>
<w>יִשְׂרָאֵל</w>
<w>יֶחֱרָבוּ</w>
<w>וְקַמְתִּי</w>
<w>עַל־</w>
<w>בֵּית</w>
<w>יָרָבְעָם</w>
<w>בֶּחָֽרֶב</w>׃
<p>פ</p>
<V>7:10</V>
<w>וַיִּשְׁלַח</w>
<w>אֲמַצְיָה</w>
<w>כֹּהֵן</w>
<w>בֵּֽית־</w>
<w>אֵל</w>
<w>אֶל־</w>
<w>יָרָבְעָם</w>
<w>מֶֽלֶךְ־</w>
<w>יִשְׂרָאֵל</w>
<w>לֵאמֹר</w>
<w>קָשַׁר</w>
<w>עָלֶיךָ</w>
<w>עָמוֹס</w>
<w>בְּקֶרֶב</w>
<w>בֵּית</w>
<w>יִשְׂרָאֵל</w>
<w>לֹא־</w>
<w>תוּכַל</w>
<w>הָאָרֶץ</w>
<w>לְהָכִיל</w>
<w>אֶת־</w>
<w>כָּל־</w>
<w>דְּבָרָֽיו</w>׃
<V>7:11</V>
<w>כִּי־</w>
<w>כֹה</w>
<w>אָמַר</w>
<w>עָמוֹס</w>
<w>בַּחֶרֶב</w>
<w>יָמוּת</w>
<w>יָרָבְעָם</w>
<w>וְיִשְׂרָאֵל</w>
<w>גָּלֹה</w>
<w>יִגְלֶה</w>
<w>מֵעַל</w>
<w>אַדְמָתֽוֹ</w>׃
<s>ס</s>
<V>7:12</V>
<w>וַיֹּאמֶר</w>
<w>אֲמַצְיָה</w>
<w>אֶל־</w>
<w>עָמוֹס</w>
<w>חֹזֶה</w>
<w>לֵךְ</w>
<w>בְּרַח־</w>
<w>לְךָ</w>
<w>אֶל־</w>
<w>אֶרֶץ</w>
<w>יְהוּדָה</w>
<w>וֶאֱכָל־</w>
<w>שָׁם</w>
<w>לֶחֶם</w>
<w>וְשָׁם</w>
<w>תִּנָּבֵֽא</w>׃
<V>7:13</V>
<w>וּבֵֽית־</w>
<w>אֵל</w>
<w>לֹֽא־</w>
<w>תוֹסִיף</w>
<w>עוֹד</w>
<w>לְהִנָּבֵא</w>
<w>כִּי</w>
<w>מִקְדַּשׁ־</w>
<w>מֶלֶךְ</w>
<w>הוּא</w>
<w>וּבֵית</w>
<w>מַמְלָכָה</w>
<w>הֽוּא</w>׃
<s>ס</s>
<V>7:14</V>
<w>וַיַּעַן</w>
<w>עָמוֹס</w>
<w>וַיֹּאמֶר</w>
<w>אֶל־</w>
<w>אֲמַצְיָה</w>
<w>לֹא־</w>
<w>נָבִיא</w>
<w>אָנֹכִי</w>
<w>וְלֹא</w>
<w>בֶן־</w>
<w>נָבִיא</w>
<w>אָנֹכִי</w>
<w>כִּֽי־</w>
<h>בוֹקֵר</h>
<w>אָנֹכִי</w>
<h>וּבוֹלֵס</h>
<w>שִׁקְמִֽים</w>׃
<V>7:15</V>
<w>וַיִּקָּחֵנִי</w>
<w>יְהוָה</w>
<w>מֵאַחֲרֵי</w>
<w>הַצֹּאן</w>
<w>וַיֹּאמֶר</w>
<w>אֵלַי</w>
<w>יְהוָה</w>
<w>לֵךְ</w>
<w>הִנָּבֵא</w>
<w>אֶל־</w>
<w>עַמִּי</w>
<w>יִשְׂרָאֵֽל</w>׃
<V>7:16</V>
<w>וְעַתָּה</w>
<w>שְׁמַע</w>
<w>דְּבַר־</w>
<w>יְהוָה</w>
<w>אַתָּה</w>
<w>אֹמֵר</w>
<w>לֹא</w>
<w>תִנָּבֵא</w>
<w>עַל־</w>
<w>יִשְׂרָאֵל</w>
<w>וְלֹא</w>
<w>תַטִּיף</w>
<w>עַל־</w>
<w>בֵּית</w>
<w>יִשְׂחָֽק</w>׃
<V>7:17</V>
<w>לָכֵן</w>
<w>כֹּה־</w>
<w>אָמַר</w>
<w>יְהוָה</w>
<w>אִשְׁתְּךָ</w>
<w>בָּעִיר</w>
<w>תִּזְנֶה</w>
<w>וּבָנֶיךָ</w>
<w>וּבְנֹתֶיךָ</w>
<w>בַּחֶרֶב</w>
<w>יִפֹּלוּ</w>
<w>וְאַדְמָתְךָ</w>
<w>בַּחֶבֶל</w>
<w>תְּחֻלָּק</w>
<w>וְאַתָּה</w>
<w>עַל־</w>
<w>אֲדָמָה</w>
<w>טְמֵאָה</w>
<w>תָּמוּת</w>
<w>וְיִשְׂרָאֵל</w>
<w>גָּלֹה</w>
<w>יִגְלֶה</w>
<w>מֵעַל</w>
<w>אַדְמָתֽוֹ</w>׃
<s>ס</s>
<V>8:1</V>
<w>כֹּה</w>
<w>הִרְאַנִי</w>
<w>אֲדֹנָי</w>
<w>יְהוִה</w>
<w>וְהִנֵּה</w>
<w>כְּלוּב</w>
<w>קָֽיִץ</w>׃
<V>8:2</V>
<w>וַיֹּאמֶר</w>
<w>מָֽה־</w>
<w>אַתָּה</w>
<w>רֹאֶה</w>
<w>עָמוֹס</w>
<w>וָאֹמַר</w>
<w>כְּלוּב</w>
<w>קָיִץ</w>
<w>וַיֹּאמֶר</w>
<w>יְהוָה</w>
<w>אֵלַי</w>
<w>בָּא</w>
<w>הַקֵּץ</w>
<w>אֶל־</w>
<w>עַמִּי</w>
<w>יִשְׂרָאֵל</w>
<w>לֹא־</w>
<w>אוֹסִיף</w>
<w>עוֹד</w>
<w>עֲבוֹר</w>
<w>לֽוֹ</w>׃
<V>8:3</V>
<w>וְהֵילִילוּ</w>
<w>שִׁירוֹת</w>
<w>הֵיכָל</w>
<w>בַּיּוֹם</w>
<w>הַהוּא</w>
<w>נְאֻם</w>
<w>אֲדֹנָי</w>
<w>יְהוִה</w>
<w>רַב</w>
<w>הַפֶּגֶר</w>
<w>בְּכָל־</w>
<w>מָקוֹם</w>
<w>הִשְׁלִיךְ</w>
<w>הָֽס</w>׃
<p>פ</p>
<V>8:4</V>
<w>שִׁמְעוּ־</w>
<w>זֹאת</w>
<w>הַשֹּׁאֲפִים</w>
<w>אֶבְיוֹן</w>
<w>וְלַשְׁבִּית</w>
<k>ענוי־</k>
<q>עֲנִיֵּי־</q>
<w>אָֽרֶץ</w>׃
<V>8:5</V>
<w>לֵאמֹר</w>
<w>מָתַי</w>
<w>יַעֲבֹר</w>
<w>הַחֹדֶשׁ</w>
<w>וְנַשְׁבִּירָה</w>
<w>שֶּׁבֶר</w>
<w>וְהַשַּׁבָּת</w>
<w>וְנִפְתְּחָה־</w>
<w>בָּר</w>
<w>לְהַקְטִין</w>
<w>אֵיפָה</w>
<w>וּלְהַגְדִּיל</w>
<w>שֶׁקֶל</w>
<w>וּלְעַוֵּת</w>
<w>מֹאזְנֵי</w>
<w>מִרְמָֽה</w>׃
<V>8:6</V>
<w>לִקְנוֹת</w>
<w>בַּכֶּסֶף</w>
<w>דַּלִּים</w>
<w>וְאֶבְיוֹן</w>
<w>בַּעֲבוּר</w>
<w>נַעֲלָיִם</w>
<w>וּמַפַּל</w>
<w>בַּר</w>
<w>נַשְׁבִּֽיר</w>׃
<V>8:7</V>
<w>נִשְׁבַּע</w>
<w>יְהוָה</w>
<w>בִּגְאוֹן</w>
<w>יַעֲקֹב</w>
<w>אִם־</w>
<w>אֶשְׁכַּח</w>
<w>לָנֶצַח</w>
<w>כָּל־</w>
<w>מַעֲשֵׂיהֶֽם</w>׃
<V>8:8</V>
<w>הַעַל</w>
<w>זֹאת</w>
<w>לֹֽא־</w>
<w>תִרְגַּז</w>
<w>הָאָרֶץ</w>
<w>וְאָבַל</w>
<w>כָּל־</w>
<w>יוֹשֵׁב</w>
<w>בָּהּ</w>
<w>וְעָלְתָה</w>
<w>כָאֹר</w>
<w>כֻּלָּהּ</w>
<w>וְנִגְרְשָׁה</w>
<k>ונשקה</k>
<q>וְנִשְׁקְעָה</q>
<w>כִּיאוֹר</w>
<w>מִצְרָֽיִם</w>׃
<s>ס</s>
<V>8:9</V>
<w>וְהָיָה׀</w>
<w>בַּיּוֹם</w>
<w>הַהוּא</w>
<w>נְאֻם</w>
<w>אֲדֹנָי</w>
<w>יְהוִה</w>
<w>וְהֵבֵאתִי</w>
<w>הַשֶּׁמֶשׁ</w>
<w>בַּֽצָּהֳרָיִם</w>
<w>וְהַחֲשַׁכְתִּי</w>
<w>לָאָרֶץ</w>
<w>בְּיוֹם</w>
<w>אֽוֹר</w>׃
<V>8:10</V>
<w>וְהָפַכְתִּי</w>
<w>חַגֵּיכֶם</w>
<w>לְאֵבֶל</w>
<w>וְכָל־</w>
<w>שִֽׁירֵיכֶם</w>
<w>לְקִינָה</w>
<w>וְהַעֲלֵיתִי</w>
<w>עַל־</w>
<w>כָּל־</w>
<w>מָתְנַיִם</w>
<w>שָׂק</w>
<w>וְעַל־</w>
<w>כָּל־</w>
<w>רֹאשׁ</w>
<w>קָרְחָה</w>
<w>וְשַׂמְתִּיהָ</w>
<w>כְּאֵבֶל</w>
<w>יָחִיד</w>
<w>וְאַחֲרִיתָהּ</w>
<w>כְּיוֹם</w>
<w>מָֽר</w>׃
<V>8:11</V>
<w>הִנֵּה׀</w>
<w>יָמִים</w>
<w>בָּאִים</w>
<w>נְאֻם</w>
<w>אֲדֹנָי</w>
<w>יְהוִה</w>
<w>וְהִשְׁלַחְתִּי</w>
<w>רָעָב</w>
<w>בָּאָרֶץ</w>
<w>לֹֽא־</w>
<w>רָעָב</w>
<w>לַלֶּחֶם</w>
<w>וְלֹֽא־</w>
<w>צָמָא</w>
<w>לַמַּיִם</w>
<w>כִּי</w>
<w>אִם־</w>
<w>לִשְׁמֹעַ</w>
<w>אֵת</w>
<w>דִּבְרֵי</w>
<w>יְהוָֽה</w>׃
<V>8:12</V>
<w>וְנָעוּ</w>
<w>מִיָּם</w>
<w>עַד־</w>
<w>יָם</w>
<w>וּמִצָּפוֹן</w>
<w>וְעַד־</w>
<w>מִזְרָח</w>
<w>יְשֽׁוֹטְטוּ</w>
<w>לְבַקֵּשׁ</w>
<w>אֶת־</w>
<w>דְּבַר־</w>
<w>יְהוָה</w>
<w>וְלֹא</w>
<w>יִמְצָֽאוּ</w>׃
<V>8:13</V>
<w>בַּיּוֹם</w>
<w>הַהוּא</w>
<w>תִּתְעַלַּפְנָה</w>
<w>הַבְּתוּלֹת</w>
<w>הַיָּפוֹת</w>
<w>וְהַבַּחוּרִים</w>
<w>בַּצָּמָֽא</w>׃
<V>8:14</V>
<w>הַנִּשְׁבָּעִים</w>
<w>בְּאַשְׁמַת</w>
<w>שֹֽׁמְרוֹן</w>
<w>וְאָמְרוּ</w>
<w>חֵי</w>
<w>אֱלֹהֶיךָ</w>
<w>דָּן</w>
<w>וְחֵי</w>
<w>דֶּרֶךְ</w>
<w>בְּאֵֽר־</w>
<w>שָׁבַע</w>
<w>וְנָפְלוּ</w>
<w>וְלֹא־</w>
<w>יָקוּמוּ</w>
<w>עֽוֹד</w>׃
<s>ס</s>
<V>9:1</V>
<w>רָאִיתִי</w>
<w>אֶת־</w>
<w>אֲדֹנָי</w>
<w>נִצָּב</w>
<w>עַֽל־</w>
<w>הַמִּזְבֵּחַ</w>
<w>וַיֹּאמֶר</w>
<w>הַךְ</w>
<w>הַכַּפְתּוֹר</w>
<w>וְיִרְעֲשׁוּ</w>
<w>הַסִּפִּים</w>
<w>וּבְצַעַם</w>
<w>בְּרֹאשׁ</w>
<w>כֻּלָּם</w>
<w>וְאַחֲרִיתָם</w>
<w>בַּחֶרֶב</w>
<w>אֶהֱרֹג</w>
<w>לֹֽא־</w>
<w>יָנוּס</w>
<w>לָהֶם</w>
<w>נָס</w>
<w>וְלֹֽא־</w>
<w>יִמָּלֵט</w>
<w>לָהֶם</w>
<w>פָּלִֽיט</w>׃
<V>9:2</V>
<w>אִם־</w>
<w>יַחְתְּרוּ</w>
<w>בִשְׁאוֹל</w>
<w>מִשָּׁם</w>
<w>יָדִי</w>
<w>תִקָּחֵם</w>
<w>וְאִֽם־</w>
<w>יַעֲלוּ</w>
<w>הַשָּׁמַיִם</w>
<w>מִשָּׁם</w>
<w>אוֹרִידֵֽם</w>׃
<V>9:3</V>
<w>וְאִם־</w>
<w>יֵחָֽבְאוּ</w>
<w>בְּרֹאשׁ</w>
<w>הַכַּרְמֶל</w>
<w>מִשָּׁם</w>
<w>אֲחַפֵּשׂ</w>
<w>וּלְקַחְתִּים</w>
<w>וְאִם־</w>
<w>יִסָּתְרוּ</w>
<w>מִנֶּגֶד</w>
<w>עֵינַי</w>
<w>בְּקַרְקַע</w>
<w>הַיָּם</w>
<w>מִשָּׁם</w>
<w>אֲצַוֶּה</w>
<w>אֶת־</w>
<w>הַנָּחָשׁ</w>
<w>וּנְשָׁכָֽם</w>׃
<V>9:4</V>
<w>וְאִם־</w>
<w>יֵלְכוּ</w>
<w>בַשְּׁבִי</w>
<w>לִפְנֵי</w>
<w>אֹֽיבֵיהֶם</w>
<w>מִשָּׁם</w>
<w>אֲצַוֶּה</w>
<w>אֶת־</w>
<w>הַחֶרֶב</w>
<w>וַהֲרָגָתַם</w>
<w>וְשַׂמְתִּי</w>
<w>עֵינִי</w>
<w>עֲלֵיהֶם</w>
<w>לְרָעָה</w>
<w>וְלֹא</w>
<w>לְטוֹבָֽה</w>׃
<V>9:5</V>
<w>וַאדֹנָי</w>
<w>יְהוִה</w>
<w>הַצְּבָאוֹת</w>
<w>הַנּוֹגֵעַ</w>
<w>בָּאָרֶץ</w>
<w>וַתָּמוֹג</w>
<w>וְאָבְלוּ</w>
<w>כָּל־</w>
<w>יוֹשְׁבֵי</w>
<w>בָהּ</w>
<w>וְעָלְתָה</w>
<w>כַיְאֹר</w>
<w>כֻּלָּהּ</w>
<w>וְשָׁקְעָה</w>
<w>כִּיאֹר</w>
<w>מִצְרָֽיִם</w>
<V>9:6</V>
<w>הַבּוֹנֶה</w>
<w>בַשָּׁמַיִם</w>
<k>מעלותו</k>
<q>מַעֲלוֹתָיו</q>
<w>וַאֲגֻדָּתוֹ</w>
<w>עַל־</w>
<w>אֶרֶץ</w>
<w>יְסָדָהּ</w>
<w>הַקֹּרֵא</w>
<w>לְמֵֽי־</w>
<w>הַיָּם</w>
<w>וַֽיִּשְׁפְּכֵם</w>
<w>עַל־</w>
<w>פְּנֵי</w>
<w>הָאָרֶץ</w>
<w>יְהוָה</w>
<w>שְׁמֽוֹ</w>׃
<V>9:7</V>
<w>הֲלוֹא</w>
<w>כִבְנֵי</w>
<w>כֻשִׁיִּים</w>
<w>אַתֶּם</w>
<w>לִי</w>
<w>בְּנֵי</w>
<w>יִשְׂרָאֵל</w>
<w>נְאֻם־</w>
<w>יְהוָה</w>
<w>הֲלוֹא</w>
<w>אֶת־</w>
<w>יִשְׂרָאֵל</w>
<w>הֶעֱלֵיתִי</w>
<w>מֵאֶרֶץ</w>
<w>מִצְרַיִם</w>
<w>וּפְלִשְׁתִּיִּים</w>
<w>מִכַּפְתּוֹר</w>
<w>וַאֲרָם</w>
<w>מִקִּֽיר</w>׃
<V>9:8</V>
<w>הִנֵּה</w>
<w>עֵינֵי׀</w>
<w>אֲדֹנָי</w>
<w>יְהוִה</w>
<w>בַּמַּמְלָכָה</w>
<w>הַֽחַטָּאָה</w>
<w>וְהִשְׁמַדְתִּי</w>
<w>אֹתָהּ</w>
<w>מֵעַל</w>
<w>פְּנֵי</w>
<w>הָאֲדָמָה</w>
<w>אֶפֶס</w>
<w>כִּי</w>
<w>לֹא</w>
<w>הַשְׁמֵיד</w>
<w>אַשְׁמִיד</w>
<w>אֶת־</w>
<w>בֵּית</w>
<w>יַעֲקֹב</w>
<w>נְאֻם־</w>
<w>יְהוָֽה</w>׃
<V>9:9</V>
<w>כִּֽי־</w>
<w>הִנֵּה</w>
<w>אָֽנֹכִי</w>
<w>מְצַוֶּה</w>
<w>וַהֲנִעוֹתִי</w>
<w>בְכָֽל־</w>
<w>הַגּוֹיִם</w>
<w>אֶת־</w>
<w>בֵּית</w>
<w>יִשְׂרָאֵל</w>
<w>כַּאֲשֶׁר</w>
<w>יִנּוֹעַ</w>
<h>בַּכְּבָרָה</h>
<w>וְלֹֽא־</w>
<w>יִפּוֹל</w>
<w>צְרוֹר</w>
<w>אָֽרֶץ</w>׃
<V>9:10</V>
<w>בַּחֶרֶב</w>
<w>יָמוּתוּ</w>
<w>כֹּל</w>
<w>חַטָּאֵי</w>
<w>עַמִּי</w>
<w>הָאֹמְרִים</w>
<w>לֹֽא־</w>
<w>תַגִּישׁ</w>
<w>וְתַקְדִּים</w>
<w>בַּעֲדֵינוּ</w>
<w>הָרָעָֽה</w>׃
<V>9:11</V>
<w>בַּיּוֹם</w>
<w>הַהוּא</w>
<w>אָקִים</w>
<w>אֶת־</w>
<w>סֻכַּת</w>
<w>דָּוִיד</w>
<w>הַנֹּפֶלֶת</w>
<w>וְגָדַרְתִּי</w>
<w>אֶת־</w>
<w>פִּרְצֵיהֶן</w>
<h>וַהֲרִֽסֹתָיו</h>
<w>אָקִים</w>
<w>וּבְנִיתִיהָ</w>
<w>כִּימֵי</w>
<w>עוֹלָֽם</w>׃
<V>9:12</V>
<w>לְמַעַן</w>
<w>יִֽירְשׁוּ</w>
<w>אֶת־</w>
<w>שְׁאֵרִית</w>
<w>אֱדוֹם</w>
<w>וְכָל־</w>
<w>הַגּוֹיִם</w>
<w>אֲשֶׁר־</w>
<w>נִקְרָא</w>
<w>שְׁמִי</w>
<w>עֲלֵיהֶם</w>
<w>נְאֻם־</w>
<w>יְהוָה</w>
<w>עֹשֶׂה</w>
<w>זֹּֽאת</w>׃
<p>פ</p>
<V>9:13</V>
<w>הִנֵּה</w>
<w>יָמִים</w>
<w>בָּאִים</w>
<w>נְאֻם־</w>
<w>יְהוָה</w>
<w>וְנִגַּשׁ</w>
<w>חוֹרֵשׁ</w>
<w>בַּקֹּצֵר</w>
<w>וְדֹרֵךְ</w>
<w>עֲנָבִים</w>
<w>בְּמֹשֵׁךְ</w>
<w>הַזָּרַע</w>
<w>וְהִטִּיפוּ</w>
<w>הֶֽהָרִים</w>
<w>עָסִיס</w>
<w>וְכָל־</w>
<w>הַגְּבָעוֹת</w>
<w>תִּתְמוֹגַֽגְנָה</w>׃
<V>9:14</V>
<w>וְשַׁבְתִּי</w>
<w>אֶת־</w>
<w>שְׁבוּת</w>
<w>עַמִּי</w>
<w>יִשְׂרָאֵל</w>
<w>וּבָנוּ</w>
<w>עָרִים</w>
<w>נְשַׁמּוֹת</w>
<w>וְיָשָׁבוּ</w>
<w>וְנָטְעוּ</w>
<w>כְרָמִים</w>
<w>וְשָׁתוּ</w>
<w>אֶת־</w>
<w>יֵינָם</w>
<w>וְעָשׂוּ</w>
<w>גַנּוֹת</w>
<w>וְאָכְלוּ</w>
<w>אֶת־</w>
<w>פְּרִיהֶֽם</w>׃
<V>9:15</V>
<w>וּנְטַעְתִּים</w>
<w>עַל־</w>
<w>אַדְמָתָם</w>
<w>וְלֹא</w>
<w>יִנָּתְשׁוּ</w>
<w>עוֹד</w>
<w>מֵעַל</w>
<w>אַדְמָתָם</w>
<w>אֲשֶׁר</w>
<w>נָתַתִּי</w>
<w>לָהֶם</w>
<w>אָמַר</w>
<w>יְהוָה</w>
<w>אֱלֹהֶֽיךָ</w>׃
