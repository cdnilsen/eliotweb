<C>1</C>
<V>1</V>
<w>מַשָּׂא</w>
<w>נִֽינְוֵה</w>
<w>סֵפֶר</w>
<w>חֲזוֹן</w>
<w>נַחוּם</w>
<w>הָאֶלְקֹשִֽׁי</w>׃
<V>2</V>
<w>אֵל</w>
<w>קַנּוֹא</w>
<w>וְנֹקֵם</w>
<w>יְהוָה</w>
<w>נֹקֵם</w>
<w>יְהוָה</w>
<w>וּבַעַל</w>
<w>חֵמָה</w>
<w>נֹקֵם</w>
<w>יְהוָה</w>
<w>לְצָרָיו</w>
<w>וְנוֹטֵר</w>
<w>הוּא</w>
<w>לְאֹיְבָֽיו</w>׃
<V>3</V>
<w>יְהֹוָה</w>
<w>אֶרֶךְ</w>
<w>אַפַּיִם</w>
<k>וגדול־</k>
<q>וּגְדָל־</q>
<w>כֹּחַ</w>
<w>וְנַקֵּה</w>
<w>לֹא</w>
<w>יְנַקֶּה</w>
<w>יְהוָה</w>
<w>בְּסוּפָה</w>
<w>וּבִשְׂעָרָה</w>
<w>דַּרְכּוֹ</w>
<w>וְעָנָן</w>
<w>אֲבַק</w>
<w>רַגְלָֽיו</w>׃
<V>4</V>
<w>גּוֹעֵר</w>
<w>בַּיָּם</w>
<w>וַֽיַּבְּשֵׁהוּ</w>
<w>וְכָל־</w>
<w>הַנְּהָרוֹת</w>
<w>הֶֽחֱרִיב</w>
<w>אֻמְלַל</w>
<w>בָּשָׁן</w>
<w>וְכַרְמֶל</w>
<w>וּפֶרַח</w>
<w>לְבָנוֹן</w>
<w>אֻמְלָֽל</w>׃
<V>5</V>
<w>הָרִים</w>
<w>רָעֲשׁוּ</w>
<w>מִמֶּנּוּ</w>
<w>וְהַגְּבָעוֹת</w>
<w>הִתְמֹגָגוּ</w>
<w>וַתִּשָּׂא</w>
<w>הָאָרֶץ</w>
<w>מִפָּנָיו</w>
<w>וְתֵבֵל</w>
<w>וְכָל־</w>
<w>יֹשְׁבֵי</w>
<w>בָֽהּ</w>׃
<V>6</V>
<w>לִפְנֵי</w>
<w>זַעְמוֹ</w>
<w>מִי</w>
<w>יַֽעֲמוֹד</w>
<w>וּמִי</w>
<w>יָקוּם</w>
<w>בַּחֲרוֹן</w>
<w>אַפּוֹ</w>
<w>חֲמָתוֹ</w>
<w>נִתְּכָה</w>
<w>כָאֵשׁ</w>
<w>וְהַצֻּרִים</w>
<w>נִתְּצוּ</w>
<w>מִמֶּֽנּוּ</w>׃
<V>7</V>
<w>טוֹב</w>
<w>יְהוָה</w>
<w>לְמָעוֹז</w>
<w>בְּיוֹם</w>
<w>צָרָה</w>
<w>וְיֹדֵעַ</w>
<w>חֹסֵי</w>
<w>בֽוֹ</w>׃
<V>8</V>
<w>וּבְשֶׁטֶף</w>
<w>עֹבֵר</w>
<w>כָּלָה</w>
<w>יַעֲשֶׂה</w>
<w>מְקוֹמָהּ</w>
<w>וְאֹיְבָיו</w>
<w>יְרַדֶּף־</w>
<w>חֹֽשֶׁךְ</w>׃
<V>9</V>
<w>מַה־</w>
<w>תְּחַשְּׁבוּן</w>
<w>אֶל־</w>
<w>יְהוָה</w>
<w>כָּלָה</w>
<w>הוּא</w>
<w>עֹשֶׂה</w>
<w>לֹֽא־</w>
<w>תָקוּם</w>
<w>פַּעֲמַיִם</w>
<w>צָרָֽה</w>׃
<V>10</V>
<w>כִּי</w>
<w>עַד־</w>
<w>סִירִים</w>
<w>סְבֻכִים</w>
<w>וּכְסָבְאָם</w>
<w>סְבוּאִים</w>
<w>אֻכְּלוּ</w>
<w>כְּקַשׁ</w>
<w>יָבֵשׁ</w>
<w>מָלֵֽא</w>׃
<V>11</V>
<w>מִמֵּךְ</w>
<w>יָצָא</w>
<w>חֹשֵׁב</w>
<w>עַל־</w>
<w>יְהוָה</w>
<w>רָעָה</w>
<w>יֹעֵץ</w>
<w>בְּלִיָּֽעַל</w>׃
<s>ס</s>
<V>12</V>
<w></w>
<w>אָמַר</w>
<w>יְהוָה</w>
<w>אִם־</w>
<w>שְׁלֵמִים</w>
<w>וְכֵן</w>
<w>רַבִּים</w>
<w>וְכֵן</w>
<w>נָגֹזּוּ</w>
<w>וְעָבָר</w>
<w>וְעִנִּתִךְ</w>
<w>לֹא</w>
<w>אֲעַנֵּךְ</w>
<w>עֽוֹד</w>׃
<V>13</V>
<w>וְעַתָּה</w>
<w>אֶשְׁבֹּר</w>
<w>מֹטֵהוּ</w>
<w>מֵֽעָלָיִךְ</w>
<w>וּמוֹסְרֹתַיִךְ</w>
<w>אֲנַתֵּֽק</w>׃
<V>14</V>
<w>וְצִוָּה</w>
<w>עָלֶיךָ</w>
<w>יְהוָה</w>
<w>לֹֽא־</w>
<w>יִזָּרַע</w>
<w>מִשִּׁמְךָ</w>
<w>עוֹד</w>
<w>מִבֵּית</w>
<w>אֱלֹהֶיךָ</w>
<w>אַכְרִית</w>
<w>פֶּסֶל</w>
<w>וּמַסֵּכָה</w>
<w>אָשִׂים</w>
<w>קִבְרֶךָ</w>
<w>כִּי</w>
<w>קַלּֽוֹתָ</w>׃
<p>פ</p>
<C>2</C>
<V>1</V>
<w>הִנֵּה</w>
<w>עַל־</w>
<w>הֶהָרִים</w>
<w>רַגְלֵי</w>
<w>מְבַשֵּׂר</w>
<w>מַשְׁמִיעַ</w>
<w>שָׁלוֹם</w>
<w>חָגִּי</w>
<w>יְהוּדָה</w>
<w>חַגַּיִךְ</w>
<w>שַׁלְּמִי</w>
<w>נְדָרָיִךְ</w>
<w>כִּי</w>
<w>לֹא</w>
<w>יוֹסִיף</w>
<w>עוֹד</w>
<k>לעבור־</k>
<q>לַֽעֲבָר־</q>
<w>בָּךְ</w>
<w>בְּלִיַּעַל</w>
<w>כֻּלֹּה</w>
<w>נִכְרָֽת</w>׃
<V>2</V>
<w>עָלָה</w>
<w>מֵפִיץ</w>
<w>עַל־</w>
<w>פָּנַיִךְ</w>
<w>נָצוֹר</w>
<w>מְצֻרָה</w>
<w>צַפֵּה־</w>
<w>דֶרֶךְ</w>
<w>חַזֵּק</w>
<w>מָתְנַיִם</w>
<w>אַמֵּץ</w>
<w>כֹּחַ</w>
<w>מְאֹֽד</w>׃
<V>3</V>
<w>כִּי</w>
<w>שָׁב</w>
<w>יְהוָה</w>
<w>אֶת־</w>
<w>גְּאוֹן</w>
<w>יַעֲקֹב</w>
<w>כִּגְאוֹן</w>
<w>יִשְׂרָאֵל</w>
<w>כִּי</w>
<w>בְקָקוּם</w>
<w>בֹּֽקְקִים</w>
<w>וּזְמֹרֵיהֶם</w>
<w>שִׁחֵֽתוּ</w>׃
<V>4</V>
<w>מָגֵן</w>
<w>גִּבֹּרֵיהוּ</w>
<w>מְאָדָּם</w>
<w>אַנְשֵׁי־</w>
<w>חַיִל</w>
<h>מְתֻלָּעִים</h>
<w>בְּאֵשׁ־</w>
<h>פְּלָדוֹת</h>
<w>הָרֶכֶב</w>
<w>בְּיוֹם</w>
<w>הֲכִינוֹ</w>
<w>וְהַבְּרֹשִׁים</w>
<h>הָרְעָֽלוּ</h>׃
<V>5</V>
<w>בַּֽחוּצוֹת</w>
<w>יִתְהוֹלְלוּ</w>
<w>הָרֶכֶב</w>
<w>יִֽשְׁתַּקְשְׁקוּן</w>
<w>בָּרְחֹבוֹת</w>
<w>מַרְאֵיהֶן</w>
<w>כַּלַּפִּידִם</w>
<w>כַּבְּרָקִים</w>
<w>יְרוֹצֵֽצוּ</w>׃
<V>6</V>
<w>יִזְכֹּר</w>
<w>אַדִּירָיו</w>
<w>יִכָּשְׁלוּ</w>
<k>בהלכותם</k>
<q>בַּהֲלִֽיכָתָם</q>
<w>יְמַֽהֲרוּ</w>
<w>חֽוֹמָתָהּ</w>
<w>וְהֻכַן</w>
<h>הַסֹּכֵֽךְ</h>׃
<V>7</V>
<w>שַׁעֲרֵי</w>
<w>הַנְּהָרוֹת</w>
<w>נִפְתָּחוּ</w>
<w>וְהַֽהֵיכָל</w>
<w>נָמֽוֹג</w>׃
<V>8</V>
<w>וְהֻצַּב</w>
<w>גֻּלְּתָה</w>
<w>הֹֽעֲלָתָה</w>
<w>וְאַמְהֹתֶיהָ</w>
<h>מְנַֽהֲגוֹת</h>
<w>כְּקוֹל</w>
<w>יוֹנִים</w>
<w>מְתֹפְפֹת</w>
<w>עַל־</w>
<w>לִבְבֵהֶֽן</w>׃
<V>9</V>
<w>וְנִינְוֵה</w>
<w>כִבְרֵֽכַת־</w>
<w>מַיִם</w>
<w>מִימֵי</w>
<w>הִיא</w>
<w>וְהֵמָּה</w>
<w>נָסִים</w>
<w>עִמְדוּ</w>
<w>עֲמֹדוּ</w>
<w>וְאֵין</w>
<w>מַפְנֶֽה</w>׃
<V>10</V>
<w>בֹּזּוּ</w>
<w>כֶסֶף</w>
<w>בֹּזּוּ</w>
<w>זָהָב</w>
<w>וְאֵין</w>
<w>קֵצֶה</w>
<w>לַתְּכוּנָה</w>
<w>כָּבֹד</w>
<w>מִכֹּל</w>
<w>כְּלִי</w>
<w>חֶמְדָּֽה</w>׃
<V>11</V>
<w>בּוּקָה</w>
<h>וּמְבוּקָה</h>
<h>וּמְבֻלָּקָה</h>
<w>וְלֵב</w>
<w>נָמֵס</w>
<h>וּפִק</h>
<w>בִּרְכַּיִם</w>
<w>וְחַלְחָלָה</w>
<w>בְּכָל־</w>
<w>מָתְנַיִם</w>
<w>וּפְנֵי</w>
<w>כֻלָּם</w>
<w>קִבְּצוּ</w>
<w>פָארֽוּר</w>׃
<V>12</V>
<w>אַיֵּה</w>
<w>מְעוֹן</w>
<w>אֲרָיוֹת</w>
<w>וּמִרְעֶה</w>
<w>הוּא</w>
<w>לַכְּפִרִים</w>
<w>אֲשֶׁר</w>
<w>הָלַךְ</w>
<w>אַרְיֵה</w>
<w>לָבִיא</w>
<w>שָׁם</w>
<w>גּוּר</w>
<w>אַרְיֵה</w>
<w>וְאֵין</w>
<w>מַחֲרִֽיד</w>׃
<V>13</V>
<w>אַרְיֵה</w>
<w>טֹרֵף</w>
<w>בְּדֵי</w>
<w>גֹֽרוֹתָיו</w>
<w>וּמְחַנֵּק</w>
<h>לְלִבְאֹתָיו</h>
<w>וַיְמַלֵּא־</w>
<w>טֶרֶף</w>
<w>חֹרָיו</w>
<w>וּמְעֹֽנֹתָיו</w>
<w>טְרֵפָֽה</w>׃
<V>14</V>
<w>הִנְנִי</w>
<w>אֵלַיִךְ</w>
<w>נְאֻם</w>
<w>יְהוָה</w>
<w>צְבָאוֹת</w>
<w>וְהִבְעַרְתִּי</w>
<w>בֶֽעָשָׁן</w>
<w>רִכְבָּהּ</w>
<w>וּכְפִירַיִךְ</w>
<w>תֹּאכַל</w>
<w>חָרֶב</w>
<w>וְהִכְרַתִּי</w>
<w>מֵאֶרֶץ</w>
<w>טַרְפֵּךְ</w>
<w>וְלֹֽא־</w>
<w>יִשָּׁמַע</w>
<w>עוֹד</w>
<w>קוֹל</w>
<w>מַלְאָכֵֽכֵה</w>׃
<s>ס</s>
<C>3</C>
<V>1</V>
<w>הוֹי</w>
<w>עִיר</w>
<w>דָּמִים</w>
<w>כֻּלָּהּ</w>
<w>כַּחַשׁ</w>
<w>פֶּרֶק</w>
<w>מְלֵאָה</w>
<w>לֹא</w>
<w>יָמִישׁ</w>
<w>טָֽרֶף</w>׃
<V>2</V>
<w>קוֹל</w>
<w>שׁוֹט</w>
<w>וְקוֹל</w>
<w>רַעַשׁ</w>
<w>אוֹפָן</w>
<w>וְסוּס</w>
<h>דֹּהֵר</h>
<w>וּמֶרְכָּבָה</w>
<w>מְרַקֵּדָֽה</w>׃
<V>3</V>
<w>פָּרָשׁ</w>
<w>מַעֲלֶה</w>
<w>וְלַהַב</w>
<w>חֶרֶב</w>
<w>וּבְרַק</w>
<w>חֲנִית</w>
<w>וְרֹב</w>
<w>חָלָל</w>
<w>וְכֹבֶד</w>
<w>פָּגֶר</w>
<w>וְאֵין</w>
<w>קֵצֶה</w>
<w>לַגְּוִיָּה</w>
<k>יכשלו</k>
<q>וְכָשְׁלוּ</q>
<w>בִּגְוִיָּתָֽם</w>׃
<V>4</V>
<w>מֵרֹב</w>
<w>זְנוּנֵי</w>
<w>זוֹנָה</w>
<w>טוֹבַת</w>
<w>חֵן</w>
<w>בַּעֲלַת</w>
<w>כְּשָׁפִים</w>
<w>הַמֹּכֶרֶת</w>
<w>גּוֹיִם</w>
<w>בִּזְנוּנֶיהָ</w>
<w>וּמִשְׁפָּחוֹת</w>
<w>בִּכְשָׁפֶֽיהָ</w>׃
<V>5</V>
<w>הִנְנִי</w>
<w>אֵלַיִךְ</w>
<w>נְאֻם</w>
<w>יְהוָה</w>
<w>צְבָאוֹת</w>
<w>וְגִלֵּיתִי</w>
<w>שׁוּלַיִךְ</w>
<w>עַל־</w>
<w>פָּנָיִךְ</w>
<w>וְהַרְאֵיתִי</w>
<w>גוֹיִם</w>
<w>מַעְרֵךְ</w>
<w>וּמַמְלָכוֹת</w>
<w>קְלוֹנֵֽךְ</w>׃
<V>6</V>
<w>וְהִשְׁלַכְתִּי</w>
<w>עָלַיִךְ</w>
<w>שִׁקֻּצִים</w>
<w>וְנִבַּלְתִּיךְ</w>
<w>וְשַׂמְתִּיךְ</w>
<w>כְּרֹֽאִי</w>׃
<V>7</V>
<w>וְהָיָה</w>
<w>כָל־</w>
<w>רֹאַיִךְ</w>
<w>יִדּוֹד</w>
<w>מִמֵּךְ</w>
<w>וְאָמַר</w>
<w>שָׁדְּדָה</w>
<w>נִֽינְוֵה</w>
<w>מִי</w>
<w>יָנוּד</w>
<w>לָהּ</w>
<w>מֵאַיִן</w>
<w>אֲבַקֵּשׁ</w>
<w>מְנַחֲמִים</w>
<w>לָֽךְ</w>׃
<V>8</V>
<w>הֲתֵֽיטְבִי</w>
<w>מִנֹּא</w>
<w>אָמוֹן</w>
<w>הַיֹּֽשְׁבָה</w>
<w>בַּיְאֹרִים</w>
<w>מַיִם</w>
<w>סָבִיב</w>
<w>לָהּ</w>
<w>אֲשֶׁר־</w>
<w>חֵיל</w>
<w>יָם</w>
<w>מִיָּם</w>
<w>חוֹמָתָֽהּ</w>׃
<V>9</V>
<w>כּוּשׁ</w>
<w>עָצְמָה</w>
<w>וּמִצְרַיִם</w>
<w>וְאֵין</w>
<w>קֵצֶה</w>
<w>פּוּט</w>
<w>וְלוּבִים</w>
<w>הָיוּ</w>
<w>בְּעֶזְרָתֵֽךְ</w>׃
<V>10</V>
<w>גַּם־</w>
<w>הִיא</w>
<w>לַגֹּלָה</w>
<w>הָלְכָה</w>
<w>בַשֶּׁבִי</w>
<w>גַּם</w>
<w>עֹלָלֶיהָ</w>
<w>יְרֻטְּשׁוּ</w>
<w>בְּרֹאשׁ</w>
<w>כָּל־</w>
<w>חוּצוֹת</w>
<w>וְעַל־</w>
<w>נִכְבַּדֶּיהָ</w>
<w>יַדּוּ</w>
<w>גוֹרָל</w>
<w>וְכָל־</w>
<w>גְּדוֹלֶיהָ</w>
<w>רֻתְּקוּ</w>
<w>בַזִּקִּֽים</w>׃
<V>11</V>
<w>גַּם־</w>
<w>אַתְּ</w>
<w>תִּשְׁכְּרִי</w>
<w>תְּהִי</w>
<w>נַֽעֲלָמָה</w>
<w>גַּם־</w>
<w>אַתְּ</w>
<w>תְּבַקְשִׁי</w>
<w>מָעוֹז</w>
<w>מֵאוֹיֵֽב</w>׃
<V>12</V>
<w>כָּל־</w>
<w>מִבְצָרַיִךְ</w>
<w>תְּאֵנִים</w>
<w>עִם־</w>
<w>בִּכּוּרִים</w>
<w>אִם־</w>
<w>יִנּוֹעוּ</w>
<w>וְנָפְלוּ</w>
<w>עַל־</w>
<w>פִּי</w>
<w>אוֹכֵֽל</w>׃
<V>13</V>
<w>הִנֵּה</w>
<w>עַמֵּךְ</w>
<w>נָשִׁים</w>
<w>בְּקִרְבֵּךְ</w>
<w>לְאֹיְבַיִךְ</w>
<w>פָּתוֹחַ</w>
<w>נִפְתְּחוּ</w>
<w>שַׁעֲרֵי</w>
<w>אַרְצֵךְ</w>
<w>אָכְלָה</w>
<w>אֵשׁ</w>
<w>בְּרִיחָֽיִך</w>׃
<V>14</V>
<w>מֵי</w>
<w>מָצוֹר</w>
<w>שַֽׁאֲבִי־</w>
<w>לָךְ</w>
<w>חַזְּקִי</w>
<w>מִבְצָרָיִךְ</w>
<w>בֹּאִי</w>
<w>בַטִּיט</w>
<w>וְרִמְסִי</w>
<w>בַחֹמֶר</w>
<w>הַחֲזִיקִי</w>
<w>מַלְבֵּֽן</w>׃
<V>15</V>
<w>שָׁם</w>
<w>תֹּאכְלֵךְ</w>
<w>אֵשׁ</w>
<w>תַּכְרִיתֵךְ</w>
<w>חֶרֶב</w>
<w>תֹּאכְלֵךְ</w>
<w>כַּיָּלֶק</w>
<w>הִתְכַּבֵּד</w>
<w>כַּיֶּלֶק</w>
<w>הִֽתְכַּבְּדִי</w>
<w>כָּאַרְבֶּֽה</w>׃
<V>16</V>
<w>הִרְבֵּית</w>
<w>רֹֽכְלַיִךְ</w>
<w>מִכּוֹכְבֵי</w>
<w>הַשָּׁמָיִם</w>
<w>יֶלֶק</w>
<w>פָּשַׁט</w>
<w>וַיָּעֹֽף</w>׃
<V>17</V>
<h>מִנְּזָרַיִךְ</h>
<w>כָּֽאַרְבֶּה</w>
<w>וְטַפְסְרַיִךְ</w>
<h>כְּגוֹב</h>
<w>גֹּבָי</w>
<w>הַֽחוֹנִים</w>
<w>בַּגְּדֵרוֹת</w>
<w>בְּיוֹם</w>
<w>קָרָה</w>
<w>שֶׁמֶשׁ</w>
<w>זָֽרְחָה</w>
<w>וְנוֹדַד</w>
<w>וְלֹֽא־</w>
<w>נוֹדַע</w>
<w>מְקוֹמוֹ</w>
<w>אַיָּֽם</w>׃
<V>18</V>
<w>נָמוּ</w>
<w>רֹעֶיךָ</w>
<w>מֶלֶךְ</w>
<w>אַשּׁוּר</w>
<w>יִשְׁכְּנוּ</w>
<w>אַדִּירֶיךָ</w>
<w>נָפֹשׁוּ</w>
<w>עַמְּךָ</w>
<w>עַל־</w>
<w>הֶהָרִים</w>
<w>וְאֵין</w>
<w>מְקַבֵּֽץ</w>׃
<V>19</V>
<w>אֵין־</w>
<h>כֵּהָה</h>
<w>לְשִׁבְרֶךָ</w>
<w>נַחְלָה</w>
<w>מַכָּתֶךָ</w>
<w></w>
<w>שֹׁמְעֵי</w>
<w>שִׁמְעֲךָ</w>
<w>תָּקְעוּ</w>
<w>כַף</w>
<w>עָלֶיךָ</w>
<w>כִּי</w>
<w>עַל־</w>
<w>מִי</w>
<w>לֹֽא־</w>
<w>עָבְרָה</w>
<w>רָעָתְךָ</w>
<w>תָּמִֽיד</w>׃
