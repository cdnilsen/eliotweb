1.1 WEanun ne Habakkuk quoshodtumwáen nagkup.
1.2 Woi Jehovah, tohutt8che pish nummôh, kah matta ken8tam8h? chekéen[è]himuk kummauunnitteaush, kah matta k8wadchánuoh?
1.3 Toh$wutch nahtinéan matcheseonk, kah kenaumwáheh ne neuantamhikque? newutche woskehittuonk, kah chekeenehtuonk ohtaash anaquabeh: kah nawhutch waápinnumwog penuanittuonk kah keketehtóadtuonk.
1.4 Newaj naumatuonk annishi kah wussittumoonk s[X]sohham8mun8: newutche matchet8og qu[i]nnuppekauáog sampweussenitcheh: newaj woonki wussittumoonk monchem8.
1.5 ¶ Kuhkinneam8k ut kenugke penuwohteaog, kah natwontam8k, kah m8cheke monchánatam8k; newutche nutussen anakausuonk ut kukkesuokodtum8out, kah matta pish wanamptam8óg tókonogque kuttininnuneau.
1.6 Newutche kusseh, nuttahshin Caldeansog, ne weesogok kah kenupshae wutohtimoin, neg pihs pannupwushacheg ne$ne koshkag ohkag, wutahtauunnaout ayeuongash nish matta wadtihehettegish.
1.7 Nag unkqueneunkqussuog quoshae unneunkqussuog: 8sittum8ongan8 kah ummissugken8ongan8 pish sohham8m8 wutch wuhhogkaout.
1.8 Wonk wuthorsesumouh anue kenupshaog onk Leopardsog, kah anue unkqueneunkqussuog onk neg wunnunkquae mukquoshimwog: kah wuthorsmenum8uh pish sepageoh, kah wuthorsmenum8uh pish noadut 8mwoh, nag pish ogque pt8eog wompisikikquaut kenuppe nonchipwut.
1.9 Nag pish wame chekee peyaog: wuskesukk88ash pish ogque nummuhquaog wutchepwoshinit, kah nag pish mukkinaog missinuh onatuh naguntu.
1.10 Kah nag pish eiontogkonaog ketass8tamwoh, kah sontimuh pish mishananumaog, nag pish ahanehtamwog nishnoh menuhkohkonous, newutche pish numwonkquottauog puppissi, kah sohkomuneau.
1.11 Neit pish ós8wantam, kah pish paumwushau, kah matcheneheau, ogquontog ummenuhkesuonk en um$Manitt8mut.
1.12 ¶ Sun matta k8chiyeu machemeyeu8k woi Jehovah num$Manitt8m, n8neetupanatam8m? matta pish nunnupp8mun woi Jehovah, kukkuhquttumauoog wussittummoónk, kah woi missugkenue Gᴏᴅ nag kummenuhkeheoog wutche sasamatahwhuttuonk.
1.13 Kuskesukqu[â]sh anue pahkeyeu8ash onk woh mat monunneaum8munn8ash machuk, kah matta woh kummonunneaum8 matcheseonk, tohwaj monunneauadt nag wanass8muacheg: kah toh$waj chequnappean, matchetou mahchipwut noh anue neh wunneetomukqutcheh?
1.14 Kah ogquehheadt wosketompaog kehtahhanne namohsut, kah papamompakecheg neg matta wananawunnuom8gig.
1.15 Nah wuttohqunouh nashpe uhquoan: wuttohqunouh ut wuthashabp8out, kah nah ummukkinouh ut ogquoshkouae hashabput, newaj muskouanatamwohettit, kah weekontamwuhhettit,
1.16 Newaj sephamauwahettit wuthashabp8oh, kah chikohsumauaog weetemungquok ogquoshkauae hashabpoh: newutche nag nashpe wutchippiyeum8 wunogk8m8 kah ummeechumum8 monat.
1.17 Newaj sequnahettit wuthashabpouh, kah matta wohquontamoog nagwutteae nushonat wutohtimoneash.
2.1 NUnneepo nutaskwheteaongan[i]t, kah nukquenap qunuhquikomukqut, kah nutaskhum naumunat, uttoh woh asit, kah uttoh woh an nunnamp8ham, auskomimuk.
2.2 Kah Jehovah namp8hamunk, kah n8wau, wussukwhush monoma[n]suonk, kah wunnehteaush ut tablesut, onk ukquogqueeu woh ogkeetamun[.]
2.3 Newutche monoma[n]suonk ash ohteau kuhquttumwe ahquompiyeuut, qut adt wohkukquoshik pish kutt8, kah matta pann8wau, tókonogque sepepahtsúm8, p[o]htô8k, newutche pish wunnamuhkut peyom8, matta sepohtan8.
2.4 Kusseh, ukketeahogkôunoh aspunnumauutcheh ut wuhhogkat, matta sampweséoh: qut sampwesecheg pish wunnamptamwe pomantamwog.
2.5 ¶ Nux wonk, newutche pannesu nashpe wine, noh pittuánum8, kah matta appu wekit ogque mishe kishkehteau ukkodtantamoonk chepiohkomuk, ogqueneunkqussu nupp8onganit, kah matta t[a]punnu, qut miyaóhtunk wame wutohtimoneash, kah nannomunkquanau wame missinninnúh.
2.6 Sunnummatta wame yeug pish ayeuhkonittue wunnemunumauôuh nupwoaonk, eiontogkoss8wae nupwoaonk kah n8waog, missi wutonkapunaonk noh pishkuhtunk ne matta wadtiheik: toh utt8che? kah noh weásehheont wuhhogkuh pissogque man8[n]skoh.
2.7 Sunnummatta woh kenuppe neepau8og neg woh saképukqueaneg? kah t8hk[e]og neg m8m8sqhikq[uea]neg? kah ken pish tohqunnumoonk wutche nagoh.
2.8 Newutche k8wosketeoh monatash wutohtimoneash, wame ashqusháe missinninnúog pish kummatchhukquog, wutche wosketompae wusqueheonk, kah wutche wutchekeéyeum ohke, kah keitotan kah wame neg na wadohkitcheg.
2.9 ¶ Missi wutonkapunaonk noh ahchewontog matche ahchewontamóonk ut wekit, onk woh qunúhquehteau 8wadsh, onk woh pohquohwhunau wutch ummenuhkesuonganit machuk.
2.10 K8weet8wáem akodchuonk ut kekit, nashpe tummetahwhonat monaog missinninnuog, kah kummatcheenneh kukketeahogkou.
2.11 Newutche qussuk pish mishont8wau wutch hassunnutunkanit, kah beam wutch timberut pish wame namp8hamwontamun.
2.12 ¶ Missi wutonkapunáonk noh ayik otan nashpe musqueheonk, kah manuhkehteunk keitotan nashpe matcheseonk,
2.13 Khusseh ne matta wutchiin8 Jehovah ayeuhteaunitt8ut, onk missinninnuog woh anakausuog ut n8taut, kah missinninnuog pish sauunáog wuhhogkauh wutche tahn8cheyeu8uk.
2.14 Newutche ohke pish nūmwohteau wahteauonk wussohsumóonk Jehovah, onatuh nippeash nohkukog keitoh.
2.15 ¶ Missi wutonkapunáonk noh wadtattamheont weetatteamungoh; anumauadt k8wisq, kah wonk kukkogkeissippamwah; onk woh kenaum upposkissuonk.
2.16 Kenumwohtont [á]kodchuonk wutche sohsumóonk: ken wonk wuttattash, kah kenegonúm wadtuhquab poskuhtaj: wuttinnuhkôune Jehovah wuttattamwa[i]tch pish quinnuppem8 en kuhhogkat, kah akodchue menadtámóonk pish ohteau kussohsum8onganit.
2.17 Newutche Lebanonne chekeyeuuk pish kenuhkuhkunk, kah ummatchhuaongan8 puppinashimwog, n[ē]h wabesehikquehetticheh, wutche wosketompaog 8sqheongan8, kah wutch wutchekeiyeum ohkee keitotan, kah wame neg na ayitcheg.
2.18 ¶ Teaguas k8chiyimw8 nunnúkontungane manit, [w]aj noh kezheunt kogkoxwont, saba[ss]umwe nunnukontunk, kah pann8wae kohk8tomwehteadt, waj noh kezheunt anakausuonk uppabahtantamun, ayeuónat kupputt8nae nunnúkontungoh?
2.19 Missi wutonkapunnaonk noh adtog mehtug, t8kish, kah mo kaket8e qussuk, neepaush, pish kuhk8tomwehteau, kusseh, ogquodtausu gold kah silver, kah matta ashauonganinn8 ut nashaueu.
2.20 Qut Lorduh appuoh ut 8neetupanatamwe wut[$]templumut, wame ohke chequn[X]phettich ut anaquabhettit.
3.1 U[P]peantamoonk Habakkuk quoshodtumwaen ut Sigionoth.
3.2 Woi Jehovah nunn8tamup kukkutt8onk kah n8wabesip: woi Jehovah, quagquaqueteaush kutanakausuonk ut nashaue kukkodtum8mut ut nashaue kodtum8ut wahteauwahuash, ut musquanittuonganit mehquontash monaneteaonk.
3.3 Gᴏᴅ w8mup Teman, kah Waneetupanatamweyeuit wutch Parane wadchuut. Selah. Wussohsumóonk nuhkuhkom kesukquash, kah ohke numwohteau woweenomáonk
3.4 Kah 8wohsumoonk ne tatuppeyeu8 wequai: wutaskonuh neepouh wunnutcheganit, kah naut adtahtausu ummenuhkesuonk.
3.5 Ut anaquabit ohteau unninneaonk, kah chikkohtae mokkossaash sohham8m8ash adt wusseetut.
3.6 Neepau kah quttuhham ohke: mónunneam, kah chadchabohkon wutohtimoneash kah micheme wadchuash seahhausuash, michemohtae wadchuemésash nauaemoash, ummayash ne machemohtag.
3.7 Nunnaumup Chushanne wetuomash ut unkquanum8onganit: kah Mediane ohkee onkwheganog nunnukshaog.
3.8 Sun Jehovah musquantamwus sepuash? sun musquantam8onk ayeukontam8us sepuash? sun kumm8squantam8mus keitoh waj nayeumukquean kuthorsesumuog, kah wadchanittue kutchariotsumash?
3.9 Kutohtomp poskisseheau neaunak chippan8ongane chadchekeyeuongash, ne kukkutt8onk, Selah, kuppassissum ohke nashpe sepuash.
3.10 Wadchua[c]h kenóg, kah nunnukshaog tommogkonne nippe paumushóm8: m8noi mishont8wau, qunuhqui tahshinum wunnutchegash.
3.11 Nepáuz nanapouhshadt neepoog ut wut[á]ppuonganit: ut wequae kukkóuhquodtut auog, kah wôsittae woôsippae kukqunuhtug.
3.12 Kummusquanittamwe pannupwusha[b] ohke, kummusquanittamwe poggohwhomp pen8wohte[á]og.
3.13 Kussohhamup wutch watchanaongan8 kummussinninnúmog, wutch wadchan[á]onk weeche saséqunasdt, ken8chumwehthamup muhpuhkuk wutch wekit matcheetou, wahshadtauan quenohtausuonk wehque mussittipukanit. Selah.
3.14 Kuppannuppetahwhomp nashpe wutanwohh8unash wutotanamese muhpuhkuk: ogque sohhamwog pemsquahut nusseóhukqunnaôut: nag 8wekontam8ongan8 onatuhyeu8 keme mahchipwunneat[,] matchek[u].
3.15 Kuppannupwushop kehtahhannit nashpe kuthorsesumwog, papashup numwonkquae nippeash.
3.16 N8tamon, nunnogkus nanukushunk; nussissitt8n nunnuksheae mis[h]ont8adt, aninn8onk petutteom8 nuskonit, kah nunnukushomp ut nuhhogkat, onk woh nutanwossun ut onkapunae kesukodtut: kuhkuhquit en missinni[nu8], noh pish wuss8kqswohtahwhoh nashpe wutchippan8ong[á]sh.
3.17 ¶ Tohkônogque figsuhtug matta peshauan8, kah w[ê]nomwussippogwash matta meechumun8ash: Olive anakausuonk panushunk kah ohteuhkonash matta meechumun8g, flok tummetahwhut wutch foldut, kah matta cowashinnin8 ut stalsut.
3.18 Qut onch n8weekontam8on Jehovah, n8weekontam8on n8wadchanuae Manitt8m.
3.19 Jehovah Manit nummenuhkesuonk, kah pish ogquehteau nusseetash ahtuhkqusseetut, kah pish nuppomushahik nukqunuhqui ayeuonganit, en nehtoohumwaenuut ut Neginoth.
