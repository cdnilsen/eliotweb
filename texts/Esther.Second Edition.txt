
1.1 KAh niyeup, pómontog Ahasuerus (yeuoh Ahasuerus, noh kohtass8tam8it, wutch India, wehque Ethiopia, nequt pasuk8e, kah nesnehchage kah nesausuk wutohtimoneash.)
1.2 Yeush kesukodtash, ketass8t Ahasuerus, ápit ukketass8tamoe appuonganit, ne ut Shushan mishekomukqut.
1.3 Náshwe kodtumwáe kehtass8tam8it, mishad[t]upwéheau wame wussontamôsumôsumoh, kah wuttinneumoh, ummenuhkesuongan8 Persia kah Media, wutohtimóinne ahtuskauaog, kah sontimóog neg apitcheg anaquabit.
1.4 Nahtitteadt wutass8tamóe sohsumóe ween[a]uwetuongash, kah wanegik quttiânittue wohqu[n]nittúonk, m8chetikquinne, nequt pasuk8e, kah shwosuktahshinchage kesukodtae.
1.5 Kah yeush kesukodtash mahtshunk, ke[t]ass8t mishadtupwehe[á]u wame missinninnúh, neg apitcheg Shushanne mishekomukqut, naneswe matikkenutcheh kah papeississinitcheh, nesausuk tahshikquinne, ut tanohketeaongane chippinneutonganit, ut ummishekomukqut ketass8t.
1.6 Na wompiyeuash, ashkoshkiyeuash, kah 8nóiyeuash wó[u]shadtungish, kishpissuash nashpe wunneha[sh]pohtogquash, kah purple pemeneahtonash, silvery ringsehtu, kah marble, neepattunkquo[n]kash, appinneash gold[eu]8ash, kah silvereu8ash, ut m8sompskinausuut ut nashpe musque, kah 8nóe kah wompi, kah m8i marble.
1.7 Kah 8tattamwaheouh nashpe golde wishquash (auwohteaongash eiyanishquash) kah ketass8tam8e wine m8cheke, neâhunniit ketass8t,
1.8 Kah wuttattamóonk neaunak wunnaumatuonk, matt[á] wuttattamwehettéog: newutche ketass8t ann8nau wame wutannohsueneumoh ut wekit, wutussenaóont nish$noh wosketomp wuttapen[e]áum8onk.
1.9 Kah wonk Vasthi kehche sonksq mishadtupwèheau wame mittamussissoh, ut ketass8tam8ekomukqut, ne wuttaihe ketass8t Ahasuerus.
1.10 ¶ Nesausuk adtahshakquinogkok, ketass8t wuttah weekontam8m8uk nashpe wine, ann8nau Mehuman, Biztha, Harbona, Bigtha, kah Abagtha Zethar, kah Carkus, nesausuk tahsuog Euneuksog, neg wadtinninneumukig ut anaquabit ketass8t Ahásuerus.
1.11 Pas8ónat Vasthi kehche sonksq, anaquabit ketass8t, nashpe ketass8tam8e chetuhquab, wunnahtinónat missinninnúh, kah sontimósoh 8neetu[o]nk: newutche wunnompamukqussu.
1.12 Qut Kehchissunkisq Vasthi, sekeneam peyonat, kétass8t ann8teamwit nashpe wut-Euneuksumoh, newaj ketass8t m8cheke musquantog, kah ummusquanittam8onk wutchikossikqun.
1.13 ¶ Neit ketass8t unnau waantamwenúh, neg wahteunkig utt8ch[é]yeu8ash (newutche ne ketass8t wuttéhenneon wame neh waheoncheh naumatuonguh, kah wussittum8onguh.)
1.14 Kah noh asuhkunk, Carshena, Shethar, Admatha, Társhìs, Meres, Nersena, Memucan, nesausuk tahsuog Persiae kah Medi[ê] sontimóog, neg nagig ketass8t wuskesuk, neg negonne apeupanneg ut ketass8tam8onganit.
1.15 Tog kuttinneheóun kehchesonksq Vasthi, neaunak unnaumatuonk, newutche matta ussu wutann8team8onk ketass8t Ahasuerus, nashpe euneuksog.
1.16 Kah Memucan namp8ham ut anaquabit ketass8t, kah sontimóog, Vasthi kehchisonksq matta we[b]e matcheneheóou ketass8toh, qut wonk wame sontimósoh, kah wame missinninnúh, ut wame wutohtimóneat ketass8t Ahasuerus.
1.17 Newutche yeu wutusseonk kehchesonksq, pish poquadchit peyam8 en wame mittamwossissehtu: newaj pish sekenauahettit wessuk8uh ut wuskesuk8óut, a[un]chem8òntamuk: ketass8t Ahasuerus ann8team8, Vasti ke[k]chesonksq pas8onat anaquabit, qut matta peyau.
1.18 Netatup, wame Persiae kah Mediae kehchesquaog ne pish unnaog yeu kesukok, wame ketass8t wussontimosimoh, n[e]g n8togig wutusseonk kehchesonksq, newaj wussaumeyeu8k sekeneáittúonk kah musquanittuonk.
1.19 Tapeneog ketass8t noh wutch sohham8m8utch ketass8tamóe ann8teám8onk, kah wussukwhositch ut kenugke Persianse kah Medse unnaumatuonganit, matta onchehteau8unat, Vasthi woh matta wonk peyeoou anaquabit ketass8t Ahasuerus, kah ketass8t, anninnumauo[n]ch ukketass8tam8e n$niyeuonk onkatogeh, noh aneukonkqutcheh.
1.20 Kah ketass8t wuttinnaumatuonk ne woh ayik, wateauwáhuwamuk papannuppe wame wutass8tam8onganit, (newutche missi) wame ummittamwussinneunk pish quttianumaog wessuk88oh, naneswe matikkenukeg kah papeississitcheg,
1.21 Kah ne unn8waonk 8sekittáhikqun ketass8t, kah sontimósog, kah ketass8t usseu neaunak wuttinn8waonk Memucan.
1.22 Newutche negonshhu[a] wussukwhongash en wame 8tohtimone8mash ketass8t, en nishnoh wutohtimóin, neaunak ne 8sukuhwhonk, kah en nishnoh missinninnúog, neánont8wáhettit, nishnoh pasuk wosketomp pish nanawunnum nehenwonche wek, kah ne pish wahteauwáhuon neanont8wahettit wame missinninnúog.
2.1 YEush mahche n$nag, ummusquantam8onk ketass8t Ahasuerus anwóhshik, mehquanumau Vasthi, kah uttoh aseit, kah ne teag ay[eu]uh[k]onittue w[ó]sittumauont.
2.2 Neit wuttinneumoh ketass8t neh wadtinninneumuhkongqutcheh, n8waog, Na[s]innehamauunach wunneetue penompoh wutch ketass8t.
2.3 Kah ketass8t kehtimonch aninohsuenuh ut wame wut[á]ss8tamóe wutohtimóneat, onk woh nag miyanaog wame wau[n]neginitcheh penompoh en Shushanut mishikkomukqut mittamwossissog wek8[ó]ut, ut wunnutcheg, anit Hege ketass8t wut-Euneukumoh, noh nanawunont mittamwussissoh, kah aninnumauunach ne teag ne pahkhukqhettit.
2.4 Kah peenomp noh wasukkitteahont ketass8toh, noh nompe kehchesonkqsuomonch Vasthioh, kah ketass8t ne wuttapeneamun, kah ne wutussen.
2.5 ¶ Ut Shushane mishikommukqut, na wutapin pasuk Jew, noh ussowesu Mordecai, wunnaumonuh Jair, wunnaumonuh Shemei, wunnaumonuh Kish up$Benjamite.
2.6 Noh wuss8wóus Jerusalem, kenugke missinnóog, neg monchanutcheg weeche Jekoniah Judae ketass8t, neh Nebuchadnezzer Babylone ketass8t monchanumpoh.
2.7 Kah noh wadchanau Hadassa, noh Esther, wuttaunoh wussissesoh[.] newutche noh matta wut8sheu asuh wutokaseu, kah peenomp wunnompamukqussu kah wunneetu, noh Mordecai (8shoh kah okasoh napinit) wunnemunoh nehenwoncheh 8tauninneat.
2.8 ¶ Neit n$niyeup, ketass8t wutann8teám8onk kah w[u]tiinnaumatuonk n8tunkquok, kah monáog penompaog môaéhettit, ut Shushane mishekomukqut, ut wunnutcheganit Hegai, Ester pas8au ketass8t wekit, ut wunnutcheganit Hegai nanawunont mittamwossissoh.
2.9 Kah penomp tapheau, kah wunnamteauoh 8womoausuonk, kah teanuk wuttinnumauoh nish pahkhuóm8ugish, kah nish wadchiugish wuhhogkat, kah nesausuk tahsuoh nunksquoh, neh tapenunkqussinutcheh aninnumauónat, wutch ketass8t wekit, kah wuttahshinau, kah ummaidumoh en kehche ayeuonganit, wekuóut mittamwossissog.
2.10 Esther asquam wuttinôun ummissinninneumoh[,] asuh anonkumoncheh: newutche Mordec[á]i umme[é]chumuhkonuh matta wuttinn8wauneat.
2.11 Kah Modecai asekesukokìsh pomusha[ù] anaquohtag chippinneutunkanit mittamwossissekomukqut, wahteauunat uttoh aniit Esther, kah uttoh pish ániit.
2.12 ¶ Kah ne woh adt8che petutteadt, nishnoh nunksq en ketass8t Ah[à]suerus, mahche na apit nabo nees8oh nepauzsauh, ne ahennihettit mettatamwussissog (newutche ne$ne uppahk8tôsue kesukodtumash mahtshunk, shwosuk tahsuog nepauzsaog nashpe myrhe pumme, kah nequtta tahsuog nepauzsaog nashpe weetemungquodtee kah onkatoganash pahkheon[á]t mittamwossissog)
2.13 Neit yeu wuttinne peya[n] nishnoh peenomp ketass8tamwut, uttoh an kodtántog ne aninnumauon, 8weechauónat wutch wek8óut mittamwossissog en ketass8t wekit.
2.14 Wunnonkquae monchu, kah nompu[h]keit qushkeu en nahohtóeu mittamwossisse wekuout, ut wunnutcheganit Shaasg[á]z, ketass8t wut-euneuksumut, noh nanawe[n]eont wushkoppu: matta wonk petukau[ô]o[ù] ketass8toh, kuttumma ketass8t tapeneauont, kah wesuong[à]ne w[è]hkomont.
2.15 ¶ Kah Esther, wuttaunoh Abihail, wussissesoh Mordecai (noh neh anadchononcheh nehenwonche wuttaunut) wuttutt8chiyeumpaóm8uk petukauonat ketass8t, wanne teag wehquetum8, qut ne Hegai, wut$euneukumoh ketass8t, noh nanaweheont mittamwossissoh, neáne kuhquttuk: kah Esther ahto tapeneoadtuonk ut anaquabhettit wame neg mónunneauoncheg.
2.16 Neit Esther neemunau en Ahasuerus ketass8tamwut, en ukktass8tamukkomukqut, ut piogq[ú]ssit nepauz (noh Teb[e]the nepauz) nesausuk adtahshe kodtumwae nana[uu]nua[d]t.
2.17 Kah ketass8t anue womonau Estheroh onk wame mittamwossissoh, k[á]h noh ohtoou tapeneôadtuonk, kah womonittuonk ut anaquabit, anue onk wame penompaog: newaj ponamauont ketass8tamóe chetuhquab ut upuhkukqut, kah ukkehtussuonk[s]quaheuh nomp Vasthi.
2.18 Neit ketass8t mishadtupweheau wame wussontimósu[m]oh, kah wuttinneumoh, Esther ummish[á]dtupp8onk, kah anwohshitteau w[u]tohtimoineash, kah mag8 mag8ongash, neaúnak wuttinniyeuonk ketass8t.
2.19 Kah penompaog moiaéhettit nahohtôeu, neit Mordecai appu ketass8t 8squontamut.
2.20 Esther asquam wunnahtinóuh anonkumoncheh, asuh ummissinninneumoh, neane meechumuhkonop Mordecai, newutche Esther ussu wutan8team8onk Mordecai, onatuh éyeuwinnit.
2.21 ¶ Ut yeush kesukodtash, (Mordecai apit ketass8t 8squontamut) nees8og ketass8t wut-euneuksumoh Bigthan kah Teresh, yeug nanawehteunkig usquont, musquantamwog, kah kod nushaog ketass8t Ahasuerus.
2.22 Kah ne 8wahteauun Mordecai, noh ano[h]t Estheroh sonksquoh, kah Esther wuttinnon ketass8toh ut 8wesuonganit Mordecai.
2.23 Kah ne nadwushitteómuk, namehteauu[n], newaj neeswe kechequabenit ut mehtugqut: kah wussukwhosu ut mehquontamóe b8kut, ut anaquabit ketass8t.
3.1 MAhche yeush n$nag, ketass8t Ahasuérus tohshinau Hamanoh wunnaumonuh Amedatha wut-Agagit, kah wuttahshinuh, kah wutanue ponamauoh wutappuonk onk wame ne sontimoh neh weetomukqutcheh.
3.2 Kah wame wuttinneumoh ketass8t ut ketass8t wutussquontamut, nauwaeog, kah que[h]tianumwe u[n]ehheaog Hamanoh, newutche ne wuttinann8team[un] ketass8t papaume nehoh: qut Mordecai matta nauwaeu asuh matta ukquehtiánumwe unnehheuh.
3.3 Neit ketass8t wuttinneumoh, neg wutusquontamut ketass8t, unnaog Mordecai, tohwaj panneussehtaman wutann8team8onk ketass8t.
3.4 Kah nniyeup, asekesukokish weadtimahettit, kah matta wunn8tauuh, unnaog Hamanoh, naumunat uttoh en Mordecai wuttinniyeuongash menuhgohteau, newutche nah wuttinuh noh Jew.
3.5 Kah Haman nag Mordecai matta nauwaeu, kah matta ukquehtianumwe unn[e]hik8oh, neit Haman mishe musquantam.
3.6 Kah manauwontam wunnusse tohqunonat Mordecai, newutche nag wunnahtinouh ummissinninneumoh Mordecai: newaj Hamân kodtantog paguanonat wame Jewsog, pannuppe wame wutass8tam8onganit Ahasuerus, ummissinnìnneumoh Mordecai,
3.7 ¶ Negonne nepauzaug (noh Nisane nepauz) nabo neese kodtum8[u]tit Ahasuerus ketass8t, tohshonteaog Pur, ne tanohtoadtuonk ut anaquabit Haman, asekesukokish: kah uhosukáuenepauzsae, pajeh nabo nees8it nepauz ne Adare nepauz.
3.8 ¶ Kah Haman unnau ketass8toh, Ahasuerusoh, na nawhutch missinninnuog nanwiyeuog, kah sepakeog, ut kenugke missinninnutu, ut wame ketass8tamoe wutohtimoneat, kah wuttinnaumatuongan8 pen8weyeu8 wutch wame missinninnuut kah matta nanaweh[e]oog ketass8t wuttinnaumatuonk, newaj matta ne ketass8t 8chiyeuongan[e]i[n] mukk8naonaoont.
3.9 Tapeneog ketass8t, wussukwhositch, onk woh nag, askomehtahwhoog. kah nen nutóadtuhkauoog piogque mutt[â]nnonganogkodtash silvere tallentsash, ut wunnutchegan8out yeug meechumuhkonitcheg ut ne usseonk, paudtauunat en ketass8t wunnompek8unekomukquehtu.
3.10 Kah ketass8t neemunum uppethennitchab wutch wunnutcheganit, kah wu[n]tinnumauoh Hamanoh wunnaumonuh Amedatha, wut-Agagit ummatwom8oh Jewsog.
3.11 Kah ketass8t unnau Hamanoh, silver kittinnumontean, missinninnuog wonk unnehheoneat uttoh a[n] tapeneaman.
3.12 Neit ketass8t wuscribumoh wehkomoog nabo neese quinhog negonne nepauz, kah na$ut wussukwhosu neaunak wame ne Haman anann8teamit, en ketass8t wul[-]Leiftenantsumut, kah en nanawunnuenuut neg apitcheg ut nishnoh wutohtimoinneat, kah en nanawunnuenuut, wame missinninnuog ut nishnoh wutohtimoinneat, neaunak ne wussukwhonk, kah en nishnoh missinninnuut neaunak \wuttinnont8waongan8, ut 8wesuonganit ketass8t Ahasuerus, wussukwhosu, kah sealhausu nashpe ketass8t uppehthennitchab.
3.13 Kah Lettersash negonshhuonash nashpe konupshoncheg, en wame ketass8t wutohtimoneat, paguanonat, kah nushonat kah [m]shkomeheounaoont wame Jewsog, papeissitcheh kah kehch[ê]iog, mukkiesog kah mittamwussiss[o]g, pasuk kesuk, ut nabo nashikquinhog, nabo nees8it nepauz (noh Adare nepauz) kah nemun8k sequttahhamauongan8oash, wutch k8sequttahham8onk.
3.14 Nompsukhum8e wussukwhonk, wutche ann8te[á]m8onk magunat en nsihnoh wutohtimóiñeat, wahteauwaheoneau wame missiñinnuog, onk woh uppogkodch nanashwenaóo[n]t ne kesukok,
3.15 Kônupishoncheg sohhamwog, kenupshahéoog nashpe ketass8t wuttann8team8onk, kah unnaumatuonk magun ut Shushanne mishekomukqut, kah ketass8t kah Haman nummattappuog wuttattamunat, qut keitotan Shushan wuttamehpunáog.
4.1 MOrdecai wahteaunk wame neaunag, Mordécai nehnekikom wuthogk8un[nut], kah hogk8 man8t[ión]ak kah pukquee, kah sohham en nashaue keitotanat, kah mishont8ae, kah weesogohpôsue mau.
4.2 Kah peyau anaquohtag ketass8t 8squontamut: newutche matta howan woh petutteóuou ketass8t 8squontamut, agquit man8tiónak.
4.3 Kah ut nishnoh wutohtimóinneat, uttoh ketass8t wutaan8team8onk, kah wuttinnaumatuonk pauóm88k, mishe mauonganû8, ut kenugke Jewsut, kah mat meets[e]onk, kah mauonk, kah maumuttam8onk, kah monáog nashpe kouéog man8tiónak kah pukque.
4.4 ¶ Neit ummaidumoh Esther, kah wut-Euneuksumoh, nag peyaog kah wuttinnóneau: neit keichesonksq mishe neu[á]ntam, kah negonshhuau hogk8onk wuthogqu[n]eat Mordecai, kah amaunumauônat man8tiónak wutch wuhhogkat: qut matta wutattumunnum8un.
4.5 Neit Esther wehkomau Hattach, pasuk8 ketass8t wut-Euneuksumoh, neh kahtimoncheh 8tinninneumuhkongqunat, kah ann8team8 en Mordecaiit, wahtea[á]uunat toh aunak, kah tohwutch.
4.6 Neit Hattach sohham en Mordecáiut, en keitatanáe toumaogquehtu, ne anaquohtag ketass8t 8shsquont.
4.7 Kah Mordecai wuttinnon, wame ne ashpunadt, k[a]h uttoh adtahshik teaguas, nish Haman quoshomoncheh, [ô]adtuhkonat ut ketass8t wunnompakouuneht[u], wutche Jewsog, pagua[u]onaóont.
4.8 Wonk wuttinnumauoh nompwuss[u]khum8e naumatue wussukwhosuonk, ne anumauut, ut Shushan, nah uppaguanónat, wunnahtinónat Estheroh, kah 8wahteauwaheónat: kah ummeechumuhkonónat, woh pe[,]tukanônat ketass8toh, wehquetumau[ô]nat[ ]kah wunnanampasumónat ut anaquabenit wutche ummissinninneumoh.
4.9 Kah Hattach peyau, kah wuttinnonash Estheroh ukkutt8wongash Mordecai.
4.10 ¶ Wonk Esther ken8nau Hatach, kah ann8nau en Mordecai.
4.11 Wame wuttinneumoh ketass8t; kah missinninnúog ketass8t wutohtimônea[u], nag wahteauog, wuttinniin howan asuh wosketomp asuh mittamwossis peyaonont ketass8toh, anomeneutukanut, noh matta wehkomóont, pasuk8 nont wuttinnaumatuonguh, nushónat, qut kuttuma neh ketass8t samogkinnumauoncheh golde scepter, onk woh pomantam: qut nen asquam n8wehkomutteuh petukauónat ketass8t, shwinchadtikquinne
4.12 Kah wuttinonaóash Mordecaioh, ukkutt8wongash Esther.
4.13 Neit Mordecai ann8team8 namp8hamauónat Esther, unna[n]togon, pish nuppohquohham ut ketass8t wekit, anue onk neg wame Jewsog.
4.14 Newutche m[a]musse netahshuwáan yeu ahquompak, neit pohquanittuonk kah pohquohwhunnittuonk pish waapehtunkquog Jewsog wutch onkatuk ayeuonganit, qut ken kah k8sh wek pish kutôshkomitteáwhutteámw8: kah howan wahteunk tohkittin peyonat ass8tam8onganit, ne utt8cheyeu8ut?
4.15 ¶ Neit Esther wuttinuh yeu qushinnumok M[o]decai yeu namp8ham8onk.
4.16 Mo[n]chish, miyán wame Jewsog neg namhetcheg Shushan, kah mat meetseanshek, meesehteok asuh wuttattam8teok nishi[h]kesukquae, nu onâe asuh kesukodáe, nen wonk kah num-maidumog mat nummeetseumun: neit pish nuppet[u]tteam in ketass8tamut, ne matta neaunan8g naumatuonk, kah nupp8on, nunnup.
4.17 Neit Mordecai monchu, kah ussu wame ne Esther á[u]ann8nont.
5.1 KAh n$niyeup, nashikquinogok, Esther hogk8 ukketass8tamwe hogk8unash, kah neepau anome chippinneutonganit ut ketass8t wekit, piuhsuke ketass8t wekit, kah ketass8t quenappu ukketass8tamóe appuonganit, ut ketass8tamukkomukqut, piuhsuke wetuóme squontamut.
5.2 Kah n$niyeup, ketass8t na[u]ont Estheroh neepau chippinneutonganit, namehteau kitteamonteanittuonk ut anaquabenit, kah ketass8t summagunnumauáu golde scepter ne ohtag wunnutcheganit en Estherut: neit Esther pas8tshau, kah mussunnum wunnashque scepter.
5.3 Neit ketass8t wuttinuh, teag kukkodtantam sonksq Esther? kah teag k8wehquetumóonk? pish kittinnumont pajeh pohshe ass8tam8onganit.
5.4 Kah Esther namp8ham, tapeneog ketass8t, ketass8t kah Haman peyaontaj yeu kesukok banquet ne quágquoshwehtamauog.
5.5 Neit ketass8t n8wau, kenupwushah Haman, onk woh ussu Esther ne an8wadt, neit ketass8t kah Haman peyaontamwog banquet ne Esther quagquo[sh]wunuk.
5.6 ¶ Kah ketass8t unnau Estheroh ut wine banquet, teaguas k8wehquetumoonk, kah pish kittinnumontean? kah teaguas kenanompanwaonk? pajeh pohshe ass8tam8onganit pish ussen.
5.7 Neit Esther namp8ham, kah n8wau[:] ne n8wehquetum8onk, kah nunnanompanwaonk.
5.8 Namehteauon kitteamonteanittuonk ut ânaquabit ketass8t, kah tapene[a]dt ketass8t 8namptamunat n8wehquetumoonk, kah ussenat nunnanampa[n]waonk: ketass8t kah Haman peyaontamwehettich banqut ne pish nag quaquoshwehtamauog, kah saup pish nutussen ne ketass8t an8wadt.
5.9 ¶ Neit Haman weekontamwe sohham ne kesukok, kah nashpe weekontamwe metah, kah Haman nauont Mordecai ketass8t 8squontamut, matta neepou, asuh matta ummamonchehtauoh, numwabehtunk musquanittam8onk ayeuuhkonittue Mordecaioh.
5.10 Qut Haman ukkeh[c]hetuhhónuh, kah paont wekit, ann8team8, kah wehkomau weetompuh, kah Zereshoh ummittamwussoh.
5.11 Kah Haman ummishamauoh wussohsumóe weenauwetuongash, kah wutch mattaánutcheh wunneechanoh, kah wame nish ne adt ketass8t tahshinnumauoncheh, kah uttoh an tahshinont ánue onk neg sontimóog, kah wuttinneumoh ketass8t.
5.12 Kah Haman n8wau, nano, nux, Esther sonksq wanne howane unnanumaú8 weeche peyaontam8monat ketass8toh banquet ne quaquashwehtog webe nen, kah saup wonk n8wehkumit weeche ketass8t.
5.13 Qut onch wame yeu mo[n]teaguninno nô pajeh nunnauónat Mordecai noh Jew appu ketass8t wutusquontamut.
5.14 ¶ Neit Zeresh ummittamwussoh, kah wame weetompuh wuttinóuh, ahhut kechequabenittimuk, napanna tahshinchage ishqua[n]áe sohkunkqutteauunach: kah saup ken8s ketass8t onk Mordecai woh 8waáshun: neit wekontamwe weeche petutteom ketass8t en banquet, kah ne wuttapeneámun Haman, kah ayimwohtou ahhut kehchequabenetimuk[.]
6.1 NE nohkog ketass8t matta koueu, káh ann8team8 paudtauunat mehquontamwáe b8k, kah nish ogketamunash ut anaquabit ketass8t.
6.2 Kah namehteau wussukwhosu, Mordecai paudau[nchm]8ka[u] papaume Bigthana kah Teresh, nees8oh ketass8t wut-Euneuksumoh, nanausquontamácheg, nag natin[uc]hamwog nushónat ketass8t Ahasuerus. 
6.3 Kah ketass8t n8wau, chaugua quttiánittuonk kah misha[n]ittuonk ne an[n]it Mordecai yeu$wutche? neit ketass8t wuttinneumo[h] neh wadtinneumuhkongqutcheh, n8waog, wanne teag unneheau.
6.4 ¶ Kah ketass8t n8wau, howan âpit chippinneutunkanit? (kah Haman mahche peyau poquadche chippinneutunkanit ketass8t, weekit ken8nonat ketass8t kehchequabenónat Mordecai ut ahhut kechequabenittimuk ne quagquoshwehtauont.)
6.5 Kah ketass8t wuttinneumoh wuttinóuh kusseh, Haman neepau chippinneutunkanit, kah ketass8t n8wau, petutteaj.
6.6 Neit Haman petutteau, kah ketass8t wuttinuh, toh woh unnéheau wosketomp, neh ketass8t tapeneauoncheh ukquihtiánumukqunat? (neit Haman unnantam ut wuttahut, howane ketass8t tapeneaúo[n]t ukquttianumukqunat ánue onk nen?)
6.7 Kah Haman namp8hamauau ketass8toh, wutche wosketomp neh ketass8t tapeneamauoncheh ukquehtiánumukqunat.
6.8 Ketass8tamóe hogk8ongash, nish ketass8t ahhogqutcheh, paudtauunaj, kah horse ne ketass8t na8mukqutcheh, kah ketass8tamóe chetuhquab ne ponuk uppuhkukqut.
6.9 Kah yeu [h]ogk8onk kah horse, ponamunach wunnutcheganit, pasuk ánue masugkenutcheh ketass8t wussontimósumoh, onk woh nish wutogquannonáoash wosketompoh neh ketass8t tapeneamauoncheh ukquittianumukqunat, kah paudtunkquit ut horses uppusquanit, papashpe keitotanáe toumaogqut, kah mishont8ánitch ut anaquabit, ne woh unnéheon wosketomp neh ketass8t tapeneamauoncheh ukquhtianumukqunat.
6.10 Neit ketass8t unnau Hamanoh, kenupsash nemunush hogk8onk, kah horse, ne an8wàan, kah ne unnéheuk Mordecai noh Jew, noh ápit ketass8t 8squontamut: teag punushunkitch, wame ne án8wáan.
6.11 Neit Haman nemunum hogk8onk, kah horse, kah hogquannau Mordecaioh, kah uppas8oh ut horses uppusquanit, papashpe keitotanáe toumáogquehtu, kah mishont8au anaquabenit, ne woh unnéheon wosketomp neh ketass8t tapenamauoncheh ukquhtiánumukqunat.
6.12 Kah Mordecai wonk peyau ketass8t 8squontamut: qut Haman kenupshau en wekit, mau kah onkhum uppuhkuk.
6.13 Kah Hamán wuttinno[u] Zeresh ummittamwussoh, kah wame weetompuh, nish$noh teag ne ashpinadt, neit 8waántam8moh n8waoh, kah Zereshoh um-mittamwussoh wuttinuh, Mordecai wutchiit Jewsue wuskannemunit, noh anaquabit n8che kuppenushom, matta pish kussohkauoh, qut pish wunnamuhkut kuppenusham ut anaquabit.
6.14 Kah ashpame keket8kauahettit, ketass8t wut-euneuksumoh peyaog, kah kenupshaog pas8onat Haman en banquet ne Esther quagquashwunuk.
7.1 NEit ketass8t kah Haman peyaontamwog Banquet weeche Estheroh kehchesonksquoh.
7.2 Kah ketass8t wonk unnau Estheroh, nahohtôeu kesukok ut wine banquet, teaguas k8wehquetum8onk Esther kehchesonksq, kah pish kittinnumontean, kah teaguas kenanumpanwaonk, kah pish nnih pajeh pohshe ass8tam[ô]onk.
7.3 Neit Esther kehchesonksq namp8ham kah n8wau, namehteauon kitteamonteanittuonk ut anaquabean, woi ketass8t, kah tapeneog ketass8t, nuppomantamoonk aninnum[ii]neáj; wehquehtumon, ka[h] nummissinninneumog ut nanumpanwaonganit.
7.4 Newutche, magun nuhhogkanónash, nen, kah nummissinninneumog, paguanittinneat, nushittinneat, kah nuppunat: qut magumuk nuhhogkanonash missinnainneat wosketomp[a]og kah mittamwossissog, woh nutchequnap, tohkônogque matwau, mata woh taphumm8 ketass8t matcheneheâonk.
7.5 ¶ Neit ketass8t Ahasuerus namp8ham káh unnau Estheroh keichesonksquoh howan noh? kah uttoh wutappin, noh nomwaméchumik wuttah ne ussenat?
7.6 Kah Esther n8wau, ayeuteaen kah matwau, noh matcheseaénue Haman, Neit Haman wabesu ut anaquabhettit ketass8t kah kehchesonksq.
7.7 ¶ Kah ketass8t neepau wutch wine banque ut ummusquanittam8onganit, au mishitteaekomukque tanohketeaonganit: kah Haman neepau wunnanampassumonat wutch ukketeaonk, Estheroh ke[h]chesonksquoh: newutche naum ketass8t uppogkodtantamauoh machuk.
7.8 Neit ketass8t qushkeu wutch mishekommukque tanohketeaonganit, en wine banquete ayeuonganit, kah Haman kepshau ut appinneat ne apit Esther: neit n8wau ketass8t, sun chekeheau wonk kehchesonksquoh, ut anaquabeh, ut wetuómut? ne kut[t]8onk sohh[a]m8m8[uk] ketass8t wutt8nut nag u[n]khumwog wuskesuk Haman.
7.9 Kah Harbonah pasuk Euneuch, n8wau ut anaquabit ketass8t, kusseh wonk ahhut kechequabenittimuk napannatahshinchag ishquanogkod ne sohkunkquok, ne Haman ayimauont Mordicaioh, noh wán[ô]nuk8adt wutche ketass8t, neepatteau wekit Haman. Neit ketass8t n8wau, ne waashun8k.
7.10 Neit 8waashanóuh Hamanoh, ahhut kechequabenittimuk, ne quagquoshwehtamauomp Mordecaioh: neit ketass8t ummusquanittam8onk pámsheau.
8.1 NE kesukok ketass8t Ahasuerus, aninnumauau Estheroh kehchesonksquoh, wek Haman, ummatwom8oh Jewsog, kah Mordecai peyau anaquabit ketass8t: newutche Esther wuttinopuh uttoh ánauwómont.
8.2 K[à]h ketass8t amaunum uppethennitchab, ne amaunuk wutch Hamanáut, kah wuttinnumauun Mordecaioh: kah Esther nanawunnumwáheau Mordecaioh wek Haman.
8.3 ¶ Kah Esther wonk ket8kau anaquabit ketass8t, kah penushau ut wusseétut, kah wunnanampassumoh nashpe wussippeguash amaunumunat 8woskhuwáonk Haman wut-Agagit, kah pogkondtantam8onk ne pákodtantamauont Jewsoh.
8.4 Neit ketass8t summagunum golde scepter en Estherut, neit Esther omohkeu, kah neepau ut anaquabit ketass8t.
8.5 Kah n8wau, tapeneog ketass8t, kah namehteauon kitteamonteânittuonk ut anáquabit, kah ne sampweneunkquok ut anaquabit ketass8t, kah tapeneámuk ut wuskesukqut: wussukwhositch omphimunat, wussukwonkanash nish pogkodtantogish Haman wunnaumonuh Amedatha wut$Agagit, nish wasukúhwhukish paguanont Jewsog, neg apitcheg wame wutohtimóont ketass8t.
8.6 Newutche, uttoh woh nuttin tapenumuh naumunat, machuk ne woh [n]ohkukkúnkqhettit nummissinninneumog? asuh uttoh woh nuttin tapeneamun naumunat uppaguanuongan8 anunkumogig?
8.7 ¶ Neit ketass8t Ahasuerus unnau Estheroh kehchesonksquoh, kah Mordekaioh noh Jew, kusseh, mahche nuttinnumau Esther wek Haman, kah neh 8waoshinouh ut ahhut kechequabenittimuh newutche wunnutcheg ponum Jewsut.
8.8 Kenaau wussukhumwa[n]shheuk Jewsog, neane tapeneamog, ut ketass8t 8wesuonganit, kah sealham8k nashpe ketass8t uppe[e]hennitchab: newutche wussukwhonk ne adt wussukwhosik ketass8t 8wesuonk, kah sealhausik nashpé uppet[h]ennitchab ketass8t, m[á]tta howan woh wutompinnum8un.
8.9 Neit ketass8t 8sukuhwhosueneumoh wehkomoog na ahquompak, nash8it nepauz (ne Sivane nepauz) nesnehchage kah nashikquinogok, kah wussukwhosu, (neaunak wame, ne Mordecai anann8teamwit) en Jewsut, kah Leiftenantsut, kah Deputisut, kah wutohtimoinne nanawunnuenuog, nish wutch India wehqué Ethiopia, nequt pasuk88ash, neesnehchag kah nesausuk tahshinash wutohtimoneash, en nish$noh wutohtimoin neahunussukkuhhumohettit, kah en nish$noh missinninnuog, ne unnont8ahettit, kah en Jewsut neahunussukkuhhumwéhettit, kah en unnont8wahettit.
8.10 Kah wussukhum ut 8wesuonganit ketass8t Ahasuerus, kah wussealhamun nashpe ketass8t uppethennitchab kah negonshhuaog lettersash nashpe kanupshoncheg, horses uppusquanit, kah na8mukqutcheg mulsoh, camélsoh, kah wusku dromidariesoh,
8.11 Uttoh adt ketass8t anumauoncheh Jewsoh, neg nish$noh otanat, nag ummiaenaont, kah neepauunat wutch uppomontam8ongan8, paguahkonat, nushonat, kah paguanuwaheonaoont, wame ummenuhkesuongan8 missinninnuog, kah wutohtimoneash, neg kodnushoncheg, mukkiesog kah mittamwussissog, kah wussequttahwhouh wutch sequttahham8onk.
8.12 Pasuk kesukodt, ut wame wutohtimoneadt ketass8t Ahasuerus, nabo nashequinhog nabo nees8ut nepauz, noh Adare nepauz.
8.13 Nompsukhum8e wussukwhonk, ann8team8onk magunat en nish$noh wutohtimóin wahteawahuone[a]u en wame missinninnuut kah Jewsog woh nanashweog ut na kesukok, wutann8tauonshonaôont ut ummatwom8ôuh.
8.14 Kônupshoncheg neg na8mukqutcheg mulsoh camelsoh, sohhamwog, konupshahit, kah chekeushahit nashpe ketass8t wutânn8team8onk, kah naumatuonk aninnumoadtin ut Shushane mishikkomukqut.
8.15 ¶ Kah Mordecai sohham wutch anaquabit ketass8t, 8nôiyeue kah wompiyeue ketass8tam8e hogk8, kah nashpe mishe Gold chetuhquab, kah nashpe wunnehashabpagune kah purple hogk8, kah Shushane keitotan wekontamwog kah muskouanatamwog.
8.16 Jewsog 8wequaiyeum8og, 8wekontam8onganuog, ummuskouantam8onganuog, kah ukquehtianummuonganuog,
8.17 Kah ut nishnoh wutohtimoinneat, kah ut nishnoh otanat, uttoh paom8uk ketass8t wutann8team8onk kah wuttinnaumatuonk, Jewsog 8wekontam8onganuog kah ummuskouantam8onganuog, mishadtup8onk, kah wunne kesukod, kah monaog missinninnuog ne ut ohkeit Jewsu8g, newutche qushaonk Jewsog nuhkuhkongquog.
9.1 KAh nabo nees8it nepauz (noh Adare nepauz) nabo nashikquinhog noh nan: ketass8t wutann8team8onk kah wuttinnaumatuonk nahen âunak, ne kesukok ummatwom8oh Jewsog annanoushettit nah wutanuunuhkeseumonaoont (tokonogque quinnuppenausu en panneu, newutche Jewsog nanawunaog neh sekeneunkqhetticheh.)
9.2 Jewsog miyaeog ut wutotanaout, papashpe wame wuto[h]timoneash ketass8t Ahasuerus: tohqunnonat neg natinneahogig w[o]skeheaongan8, kah matta howan wut[che] ketau[o]h newutche nag qushaongan8 wame missinninnuog wunuhkukkongquneau.
9.3 Kah wame wutohtimoine nanawunnuaenuog, kah Leiftenantsog, kah Deputisog, kah ketass8t wutannosu[a]eneumoh, nag aninnumauaog Jewsoh, newutche qushaonk Mordecai nuhkuhkongquog.
9.4 Newutche Mordecai missugken ut ketass8t wekit, kah 8weenomaonk sohham8m8 pannuppe wame wutohtimoneat: newutche yeuoh Mordecai nano missugken.
9.5 Yeu wuttinne Jewsog togkomoneáu wame ummatom8oh nashpe togkodteg, kah nushehteaonk, kah paguanittuonk, kah unneheaog toh kodnehe[a]hettit neh sekeneunkquehetticheh.
9.6 Kah ut Shushane mishekomukqut, Jewsog paguateaog kah nushaog napanna tahshe pasuk88oh wosketompuh.
9.7 Kah Parshandatha, kah Dalphon, kah Asphatha.
9.8 Kah Poratha, kah Adala, kah Aridatha.
9.9 Kah Parmashta, kah Arisai, kah Aridai: kah Vajézatha.
9.10 Piogqussuoh wunnaumonuh Haman, wunnaumonuh Hamedatha, ummatwom8oh Jewsog, n[á]g wunnushouh, qut sequttahhamoonk matta uppondam8uneau wunnutchegan8oash.
9.11 Ne kesukok neanogkemut neg nashitcheg ut Shushane mishikkomukqut, ne paudtauun anaquabit ketass8t.
9.12 ¶ Kah ketass8t unnau Estheroh keichesuonksquoh, Jewsoh nushehteaog kah paguohteaog napaña tahshit pasuk88oh wosketompuh ut Shushane mishekomukqut, kah piogqussuoh wunnaumonuh Haman; toh unnehteoog onkatogish ketass8t wutohtimoneash? yeuyeu teaguas k8wehquetum8onk? kah pish kittinnumontean, asuh teagua wonk nano kenanumpassum8onk, kah pish n$nih.
9.13 Neit Esther n8wau, tapeneog ketass8t, aninnumauunach Jewsog neg apitcheg ut Shushan, saup wonk ussenat, neaunak unnaumatuonk yeu kesukok, kah piogqussuog, wunnaumonuh Haman [woó]shinnaj ut ahhut kechequabenittimuk.
9.14 Kah ketass8t ann8team8 ne ussenut, kah naumatuonk aninnumóadtin ut Shushan, kah nag wôushonáog Haman uppiogque wunnaumonuh.
9.15 Newutche Jewsog neg ut Shushan, miyaeog wonk nabo yauquinuhhog Adare nepáuz, kah nusháog nishwudt pasuk88oh ut Shushan, qut sequttahhamóonk mat wunnutchegan8 upponam8uneau.
9.16 Qut onkatogig Jewsog neg ketass8t wutohtimôneat, nag miyawéog, kah neepoôntamwog uppomontam8ongan8, kah nag anwóhsinwog wutch ummatwom8óut: kah nusháog ummatwom8uh, nesausuk tahshinchág kah napanna tahshe muttannonganogkussuog, qut matta ponamóog wunnutchegash sequttahham8onganit. 
9.17 Nabo nashikquinhog Adare nepauz, kah nabo yauquinuhhog noh nan, anwôhsinwog kah mishadtupp8e kah wekontamw[á]e kesukod ayimwog.
9.18 Qut Jewsog neg apitcheg Shushan nag miyaé[o]g nabo nashikquin[h]og, kah naboyauequinhog, kah nabo napanna adtahshe quinhog anwo[s]inwog, kah mishadtup[ó]e kah wekontamóe kesukod ayimwog.
9.19 Newaj Jewsog otanemesehtu apitcheg mat pameneutôsin8gish otanash, ayimwog nabo yauquinohhog Adare nepauz mi[sh]adtup8e kah wekontamoe kah wunne kesukod, kah ne negonshhettinneat chippiyeuash,
9.20 ¶ Kah Mordecai yeush 8sukkuhhamunash, kah negoshhuau wussukwhongash en wáme Jewsut, neg apitcheg ut wame wutohtimóneat ketass8t Ahasuerus, paswopitcheg kah nòapitcheg.
9.21 Yeu m[en]ehketeauuneat naut kenugke onk woh wunnánawéhtinneaóont nabo yau quinohhog, Adare nepauz, kah nabo napanna adtahshikqunuhhog ne nan, kókodtumwáe,
9.22 Kah kesukodtash ne Jewsog anwosinnéhettit wutch ummatwo[m]8óut, káh nepauz, ne quanuppinnumwanshitche wutch neuanatam8onganit en wekontamonganit, kah wutch ma[u]onganit, en wunne kesukodtut, onk woh ayimwog mishadtup8e k[á]h wekontam8e kesukodtash, kah negonshhuontamóadt[e]hettit chippiye[u]ash, kah mag8ongash en matchetuut.
9.23 Kah Jewsog kod usseog, ne n8che ussehettit, kah Mordecai neansukhum[â]uont.
9.24 Neéwutche Haman unnaumonuh Amadatha wut-Agagit, ummatwôm8oh wame Jewsog, pogkodtantamup paguan[ô]nat Jewsoh, kah áshpunteadt Pur, (ne tanohtôadtuonk) nag mohtupan[ô]nat, kah nag úshkomehtahwhonat.
9.25 Qut Esther paont anaquabit ketass8t, ann8team8 nashpe wussukwhongash, ne ummatcheseae pogkodtantam8onk ne ayeuuhkonittue pogkodtantamauont Jewsoh, woh quinnuppém8 en nehenwonche uppuhkukqut, kah nagum kah wunnaumonuh woh wôushanôog kechequábenittimuk.
9.26 Newaj hettamwehettit yeush kesukodtash Purim neas8wesit Pur: newaj newutche wame kutt8wongash yeuut wussukwhontanit, kah ne namohettit, wutch papaume yeu kah ne peyaónukquehettit.
9.27 Jewsog kuhquttumwog, kah attumunumwog, kah 8skannemun8óut, kah wame neg weechiyeumôncheg, ne ne matta pish panushano, nag woh wunnánawehtinneâóont yeush nenash kesukodtash, neaunak 8sukuhwhongan8, kah neaunak ukkuhquttum8ongan8, nishnoh kodtum8.
9.28 Kah yeush kesukodtash pish mehquontamunash, kah nánawehteáuunash, pannuppe nishnoh ontsétuo[nk], nishkoh teateashiyeuonk, nish wutohtimôin, kah nishnoh keitotan, kah yeush kesukodtash, matta woh pannushân8ut wutch kenugke Jewsehtu, asuh nag mehquanum8ongan8, matta mohchumwunn8ut wutch 8skannemunn8óut.
9.29 Neit Esther keichesonksq wuttaunoh Abihail, kah Mordicai noh Jew, nag wussukhumwog nashpe wamme ummenuhkesuonk, menehketeauunat ne nahohtóeu Purime wussukwhonk.
9.30 Kah negonshhuau wussukwhongash, en wame Jewsut, ut nequt pasuk8e kah nesnehchage, kah nesausauk tahshinash wutohtimóneash ut wutass8tam8onganit Ahasuerus, nashpe wunohteae, kah wunnamuhkuteyeue kutt8wongash.
9.31 Menehketeauunat yeush Purime kesukodtash, ut wututt8cheyeum8óut, neane Mordecai noh Jew, kah Esther kehchesonksq, kéhtimomp, kah neane wunn8wáhettit, wutche nagumau, kah wutche 8skannemunnuoh, newaj mat metséhetteg & ummauongan8[.]
9.32 Kah wuttinnaumatuonk Esther, menehketeau yeush wutch Purim, kah wussukwhosu ut b8kut[,]
10.1 KAh ketass8t Ahasuerus, ompeteaheau neh wadohkinitche ohkeit, kah kehtahhanne munnahhanash.
10.2 Kah wame ummenuhkesue usseongash, kah missugkenuonk, kah nahtitteaonk ummissugken8onk Mordecai, ne adt ketass8t tahshinont, sunnummatta wussukwhosinóash, ut 8sukkuhwhongan8óut M[é]diae kah Persiae ketass8tamwog?
10.3 Newutche Mordec[a]i noh Jew noh asuhkanau ketass8toh Ahasuerusoh, kah missugken kenugke Jewsut, káh tapeneunk mátaânunutcheh weematoh, natinneham ummissinninneumoh 8weenauwétuongan8, kah wunohteáe ken8nau wame 8skannemuheoh.
